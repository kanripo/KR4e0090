# -*- mode: mandoku-view; -*-
#+TITLE: 東里集
#+DATE: 2015-08-25 00:19:18.082246
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 總目
<pb:KR4e0090_WYG_000-1a>¶
欽定四庫全書　　　　　集部六¶
　東里集總目　　　　　　别集類五(明/)¶
　　文集二十五巻¶
　　詩集三巻¶
　　續集六十二巻¶
　　别集三巻¶
　　　　(臣/)等謹案東里集九十三巻明楊士竒撰士¶
　　　　竒名寓以字行泰和人建文初以薦入翰林¶
<pb:KR4e0090_WYG_000-1b>¶
　　　　充編纂官成祖即位授編修尋簡入内閣典¶
　　　　機務厯官少師華盖殿大學士卒贈太師諡¶
　　　　文貞事蹟具明史本傳明初三楊並稱而士¶
　　　　竒文筆特優制誥碑版多出其手仁宗雅好¶
　　　　歐陽修之文士竒文亦平正紆餘得其彷彿¶
　　　　可稱舂容典雅之音當時館閣著作遂沿為¶
　　　　流派李夢陽詩所云宣徳文體多渾淪偉哉¶
　　　　東里廊廟珍者盖亦推本於士竒而言其後¶
<pb:KR4e0090_WYG_000-2a>¶
　　　　效尤既久或病其漸入於膚庸然亦不善學¶
　　　　者索貌遺神之過若就其所作論之實能不¶
　　　　失古格者其轉移一代之風氣非偶然也集¶
　　　　分正續二編正集所載較少續集幾至倍之¶
　　　　其别集四種曰代言録乃制勅之類曰聖諭¶
　　　　録曰奏對録曰附録則士竒之傳誌諸文咸¶
　　　　在焉李東陽懐麓堂詩話曰楊文貞東里集¶
　　　　手自選擇刻之廣東為人竄入數首後其子¶
<pb:KR4e0090_WYG_000-2b>¶
　　　　孫又刻為續集非公意也然則續集乃士竒¶
　　　　所自芟棄非盡得意之作以其搜羅較富故¶
　　　　仍其舊併録之焉乾隆四十四年正月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 文集原序
<pb:KR4e0090_WYG_000-3a>¶
東里文集原序¶
天生間世之才必予之以清明粹温之資際夫重熙累¶
洽之運發為事業参贊經綸輔成國家之盛著為文章¶
宣金石垂汗簡以彰文明之治夫豈偶然哉觀於今少¶
師東里楊公士竒可見矣公江右西昌宦族蚤失怙奮¶
志卓立讀書數行俱下既冠涉迹湖湘漢沔所交鴻儒¶
碩士所談道徳仁義而所受清明粹温者養之直而資¶
之深芳潤内融彪炳煜乎外見濡豪引紙力追古作於¶
<pb:KR4e0090_WYG_000-3b>¶
是聲名洋溢受薦而起際遇太宗文皇帝正位宸極建¶
内閣以嚴禁宻公與淮等七人首膺拔擢之命典中秘¶
兼知外制厯事四聖熙洽之朝凡大論議大制作出公¶
居多肆其餘力旁及應世之文率皆關乎世教吐辭賦¶
詠沖澹和平渢渢乎大雅之音其可謂雄傑俊偉者矣¶
公之立心制行本之以忠貞亮直持之以和厚謙慎以¶
故清議咸歸重之洪惟我朝自太祖高皇帝肇開文運¶
儒雅彬彬軰出以公述作徵諸前烈頡頏下上能幾人¶
<pb:KR4e0090_WYG_000-4a>¶
焉方之當時齊驅並駕復幾人焉謂之間世之才其信¶
然哉淮也孱弱無似旦夕相聚處聆笑語接矩範禆益¶
良多屬以抱疾怠事上疏乞骸蒙㤙賜歸調息旋軫之¶
後雲泥逈隔離羣索居荒落殆甚公不遐棄貽書以文¶
集序見屬輒以平昔之所知公論之共推者序述如右¶
昔昌黎之文李漢序之歐陽之文蘇軾序之交輝迭映¶
於千百世之逺淮豈知言者哉公命也其奚敢辭正統¶
五年嵗次庚申秋八月既朢榮禄大夫少保户部尚書¶
<pb:KR4e0090_WYG_000-4b>¶
兼武英殿大學士永嘉黄淮序¶
