# -*- mode: mandoku-view; -*-
#+TITLE: 東里集
#+DATE: 2015-08-25 00:19:19.968985
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 續集卷六十二
<pb:KR4e0090_WYG_090-1a>¶
欽定四庫全書¶
　東里續集巻六十二　　　明　楊士竒　撰¶
　　詩(七言絶句/)¶
　　　題竹送輝姪歸宣城(三首/)¶
家住珠林楚水濵林端歳歳鳯毛新草堂數世今無恙¶
但保詩書啟後人¶
故家同是竹林人萬里重來意獨親垂老還堅歳寒操¶
要㸔高節拂青旻¶
<pb:KR4e0090_WYG_090-1b>¶
敬亭山水産賢英在昔文章屬有聲天上銓曹待成蹟¶
幾年承禄教宣城¶
　　　題輝姪梅¶
魚浦龍洲五百年幾家文獻故依然歳寒人共梅花好¶
始是吾宗清白傳¶
　　　題竹與鏞孫¶
我家賢弟珠林下逝者寧知生者悲四十七年長在夢¶
眼前慰意見孫枝¶
<pb:KR4e0090_WYG_090-2a>¶
　　　題孝友堂(有序/)¶
　　君子之德本諸身舉而措之始於家孝友者教之¶
　　惇於家者也克惇於家則於事君於臨民無徃弗¶
　　得矣故孝友百行之所始也知州宋安出曾學士¶
　　所造其家孝友傳覽之不勝敬重之意爲題近體¶
　　一章于後云¶
一門孝友同天性爲愛宋家三鳯凰不見河東祥與覽¶
千春簡冊有輝光¶
<pb:KR4e0090_WYG_090-2b>¶
　　　題趙松雪畫馬¶
天閑第一渥洼姿卓犖騰驤肯受羈何不翻然絶牽控¶
躡雲追電㸔神竒¶
　　　具慶堂(二首/)¶
白玉娟娟粉署郎明時具慶築高堂天恩寵賜天曹禄¶
五彩衣裳獻夀觴¶
紫誥鸞翔下九天龍章輝映綺堂前人生何幸親長健¶
榮捧天㤙過百年¶
<pb:KR4e0090_WYG_090-3a>¶
　　　題行吟澤畔圖¶
尚有&KR1325;狂箕子奴憂心何獨楚三閭扁舟皷枻長歌者¶
不是從前荷蕢徒¶
　　　題梅花贈宋洵南京戸部檢校¶
妙年冠帶仕京華橋梓光榮共一家但遣襟懷如玉雪¶
簿書閒暇對梅花¶
　　　蕭母蔣氏輓詩(三首/)¶
結悦來嬪君子室琴聲容易變孤鸞來時皎皎鳴璫玉¶
<pb:KR4e0090_WYG_090-3b>¶
直到泉臺似昔㸔¶
清(闕/)白雪照孀居閉戸常勤教子書八十全歸(闕/)無憾¶
即㸔華表樹門閭¶
孝子南歸望白雲麻衣血淚濕紛紛升堂(闕/)　　　㸔¶
况復啼烏不忍聞¶
　　　題蔣壻重畫¶
溪鳥溪花似越中山林清出水西東誰知白髮紅塵客¶
釣艇常懷張子同¶
<pb:KR4e0090_WYG_090-4a>¶
　　　題竹寄張從善(二首/)¶
江漢交情四十春别來衣袂滿緇塵平生高義憐張仲¶
鶴嶺鸚洲入夢頻¶
大東門外脩筠畔幾度行吟共日斜衰鬂于今各成雪¶
相思相望尚天涯¶
　　　題竹寄楊伯升¶
夏口驛前風物清幽居蕭散澹無營一枝歳暮清於玉¶
爲託篔簹寄逺情¶
<pb:KR4e0090_WYG_090-4b>¶
　　　題竹贈蕭思敬致事¶
三年丞邑民皆愛未老辭官興浩然流水清山竹林下¶
清風日日聽鳴弦¶
　　　題吉安府訓導胡縉梅(二首/)¶
書臺東畔泮池濵臘月開花㶑灔春常有清香來講席¶
莫因俗轍惹流塵¶
吉州黌舎擁皋比濟濟英才望得師須似梅花氷玉白¶
郡人翹首㸔操持¶
<pb:KR4e0090_WYG_090-5a>¶
　　　題道㑹劉處常畫(五首/)¶
新拜天恩除道㑹南平邑裏領黄冠神仙官府無塵到¶
喬木脩篁繞石壇¶
故家本自尚書族元住江南珠浦濵歸掩𤣥闗力精進¶
古仙多是姓劉人¶
聞説延真戴道士年來塵事不闗渠松根千歳苓堪食¶
只辦焚香禮玉虛¶
白鶴觀中存古堂曾聽仙曲奏琳琅抗塵走俗頭成雪¶
<pb:KR4e0090_WYG_090-5b>¶
回首碧霞歸思長¶
樓閣參差照紫霞黄茅岡上羽仙家幾時攜酒樓中坐¶
醉㸔金華與玉華¶
　　　送楊昱歸省(六首/)¶
澹齋先生氷雪撡舘閣論交三紀餘時節相過見諸子¶
愛渠清潤比瓊琚¶
兩家比屋東西住静夜篝燈聞讀書南郡義方真有道¶
毎慚衰倦百無如¶
<pb:KR4e0090_WYG_090-6a>¶
同官同事復同宗我與而翁道亦同翁有佳兒信麟種¶
回㸔豚犬但心恫¶
前年南上省慈親旋侍嚴親近此辰富貴光榮皆外物¶
人生真樂是天倫¶
塞垣白鴈逐秋回野岸黄花浥露開萬里江陵赴慈侍¶
扁舟珍重去還來¶
鮮桃艶杏春前盡翠栢青松雪後妍七十衰翁無可贈¶
贈渠貞操閲長年¶
<pb:KR4e0090_WYG_090-6b>¶
　　　題戴文進湘江雨意巻(二首/)¶
十年放浪湘江客題遍江頭綠玉枝今日披圖㸔煙雨¶
秋風霜鬂已成絲¶
紛馳名利不知勞馬首紅塵十丈高誰似錢塘戴文進¶
小齋無事玩湘皋¶
　　　題戴文進竹雪書房(二首/)¶
分栽脩竹已成林毎到嚴冬雪積深齋館相㸔不曾厭¶
只縁俱有歳寒心¶
<pb:KR4e0090_WYG_090-7a>¶
此君高節净娟娟况復瑤華相映妍王子齋居足清興¶
定知不棹剡中船¶
　　　題士器竹¶
峥嶸氷雪歳寒時誰寫琅玕贈别離多爲此君貞操在¶
歳寒氷雪有深期¶
　　　題凝翠樓(二首/)¶
住近東華五雲下車塵不斷撲簾屏别開樓舘㸔塵外¶
萬疊西山過雨清¶
<pb:KR4e0090_WYG_090-7b>¶
妙墨淋漓濕未乾山光林影翠成團渠家高館偏多趣¶
北苑南宫繞座㸔¶
　　　題周汝清梅(三首/)¶
本是陽春第一花皎如氷雪净無瑕自縁不與東風競¶
故向寒冬作歳華¶
瀟洒江南清渚曲乗春多植傍瑤京舊家只説蓮堪愛¶
不説梅花更自清¶
誰樂明時作冷官羨渠蕭散意能安小齋一榻清於水¶
<pb:KR4e0090_WYG_090-8a>¶
坐與梅花傲雪寒¶
　　　題曾翬主事竹石圖¶
石上翛翛翠兩竿含風泛雪拂雲端時平訟簡文書静¶
最好秋官署裏㸔¶
　　　題竹送王時俊左遷雲南(二首/)¶
鐡石爲心玉雪顔逺行巴峽上黔山明時謫去休嗟歎¶
早晩天恩定賜環¶
冬官郎署過秋官節操真成六月寒萬里黔南作遷客¶
<pb:KR4e0090_WYG_090-8b>¶
清風持贈翠琅玕¶
　　　失題¶
𣺌𣺌吳江逺别離慰情持贈鳯凰枝歳寒但保氷霜節¶
栢府松㕔處處宜¶
　　　送馬檢討歸閬中并寄聲李全太守(三首/)¶
幾多鶴髮京華客榮利闗心未肯閒誰似翰林馬檢討¶
黒頭苦意戀家山¶
二十餘年住兩京蓬萊閣下預恩榮衣冠歸里何多幸¶
<pb:KR4e0090_WYG_090-9a>¶
老傍林泉閲治平¶
爾鄉太守吾鄉彦爲政心同閬水清料爾到家春亦到¶
劭農正值出郊行¶
　　　題竹寄一夔(有序/)¶
　　一夔侍講自余布衣至仕宦四五十年之交其高¶
　　潔之操挺然儒林之表也乆别在念人行不及奉¶
　　書舊得夏仲昭中書寫竹書此二十八字識嚮徃¶
　　之意¶
<pb:KR4e0090_WYG_090-9b>¶
夔翁又是三年别白髮論交重比金萬里停雲頻在望¶
一枝聊寄歳寒心¶
　　　出京畱别翰苑諸公(二首/)¶
身著宫袍拜玉旒東風二月别皇州玉堂學士于今盛¶
一顆明珠不暗投¶
東嶽祠前動别驂歸心先已到江南同官敢怨無言贈¶
玉㫖丁寧已再三¶
　　　書驛舟(三首/)¶
<pb:KR4e0090_WYG_090-10a>¶
二十六年曾過此蕭蕭蘆葦帶荒村如今重過頭成雪¶
𣺌𣺌桑麻雨露繁¶
風激黄河白浪生畫船南下日西明怡人一片蕭閒趣¶
兩兩水禽相對鳴¶
　　　新橋驛(二首/)¶
九河氷泮綠差差洲渚鳬鷖近不飛夾道如雲楊柳樹¶
盡舒春色送人歸¶
官船撾皷夜過半起視星河盡轉西津吏臨流迎下纜¶
<pb:KR4e0090_WYG_090-10b>¶
人家兩岸曙鳴鷄¶
　　　興濟縣(二首/)¶
夢到江南水竹居計程猶是五千餘行舟過處人驚訝¶
爲有龍光動璽書¶
道路相傳晝錦歸人家競出㸔光輝豈知白水青山客¶
不改從來舊布衣¶
　　　過東昌驛遇邱誠驛丞(二首/)¶
天恩特許蹔還鄉憶别鄉闗四十霜喜見南來好春色¶
<pb:KR4e0090_WYG_090-11a>¶
柳條將綠到東昌¶
舊同魚浦龍洲住嶺表移家歳月多今日聊城喜相見¶
匆匆無那别情何¶
　　　過安山驛有懷蹇尚書¶
重過安山曉繫船東風楊柳藹人煙同來悵别人何處¶
寒景凄凉記昔年¶
　　　滯風雨采石有懷尹自道同知(二首/)¶
聖主深恩賜暫歸龍河氷泮别京師重來不待榴花節¶
<pb:KR4e0090_WYG_090-11b>¶
爲報當塗貳守知¶
謫僊祠下杏花殘孤客維舟倚暮寒相好相思不相見¶
滿江風雨夜漫漫¶
　　　荻港¶
春雨凝寒著杏花春風吹綠上蘆芽行人數日江東道¶
次第㸔山到九華¶
　　　望湖亭¶
好風十日迎歸棹已歴長江及大湖曉上高亭更回首¶
<pb:KR4e0090_WYG_090-12a>¶
五雲直此是天都¶
　　　題梅與李仲貴(二首/)¶
四十餘年歸舊里不勝衰薄歎民風一心恬憺無塵累¶
閭巷相㸔有此翁¶
歸里匆匆欲别難畫船春水發江干一枝畱贈羅浮玉¶
他日歸來共歳寒¶
　　　題梅贈王澄淵貳守(三首/)¶
分手都門歳月賖思君夜夜夢梅花貞姿一段清於雪¶
<pb:KR4e0090_WYG_090-12b>¶
不讓西湖處士家¶
銕作根株玉作神耻隨桃李混芳塵一從移植青山側¶
野水疎籬自在春¶
四十年來金石交枉煩青眼顧衡茅臨岐不盡歳寒意¶
持贈羅浮月一梢¶
　　　題竹與李懲¶
上泝蕭灘下彭蠡官舡十日安如山爲感薇垣李從事¶
聊書淇綠送南還¶
<pb:KR4e0090_WYG_090-13a>¶
　　　題梅寄鍾天錫憲副(二首/)¶
早屬秋官起盛名又隨司宼飭邊城平生一片氷霜操¶
移向東藩表潔清¶
故家共住西江上爲託梅花寄逺思無限鄉園清白意¶
與卿同結歳寒期¶
　　　贈金華劉實通判(三首/)¶
　　　　(劉吾郡進士邂逅河上/坐談乆之書此爲贈云)¶
姓名早見書金榜佐政黄堂又四年自有郡人歌豈弟¶
<pb:KR4e0090_WYG_090-13b>¶
相知何必上官賢¶
金華自昔多文獻繼者何人乆未聞勝地良才終不乏¶
及時培養在諸君¶
府倅官清面帶霜庭前種得翠篔簹春來不愛閒桃李¶
只愛清風五月凉¶
　　　題梅贈楊文昭廣東憲使(二首/)¶
白簡緋袍寵命新南行一路見陽春明時憲府清於水¶
只許梅花對玉人¶
<pb:KR4e0090_WYG_090-14a>¶
華髮蕭蕭鐡作冠梅闗此去路漫漫憑將使者氷霜操¶
散作炎州九夏寒¶
　　　贈夏仲昭歸省(二首/)¶
科名早列黄金榜書學還趨白玉堂揮洒常㸔五色筆¶
絲綸閣下染龍香¶
吳山浙水名天下筆有王維與鄭䖍歸到江南寫眞趣¶
一緘時寄五雲邊¶
　　　題竹送周䝉南歸(二首/)¶
<pb:KR4e0090_WYG_090-14b>¶
爲愛周園好竹枝莫因風雨恨低垂歳寒但保氷霜操¶
㑹有凌霄拂漢時¶
志人厚積而遲發春花不待秋風吹龍駒一蹶豈足歎¶
鸑鷟重鳴應可期¶
　　　吳希淳寫神¶
多勤健筆寫衰容解使人人識騃翁惆悵無因置林壑¶
秋風霜鬂尚飄蓬¶
　　　送劉朝宗隨州學正(二首/)¶
<pb:KR4e0090_WYG_090-15a>¶
懇辭玉署投閒散一住潯陽遂十年小郡近連䢵子國¶
還將文學教英賢¶
文皇永樂臨軒日玉陛傳臚升甲科寄語隨人莫輕㸔¶
先生敭歴自鑾坡¶
　　　題鴈¶
渚田秋啄尚可飽江葦夜栖殊未安數聲還逐海雲去¶
怕有虞人持燭㸔¶
　　　題養都指揮思親巻(二首/)¶
<pb:KR4e0090_WYG_090-15b>¶
椿隂慘澹荆花拆莫歎陽和雨露偏行道由來自家始¶
人生有志在芳年¶
西江分閫升賢佐功憶先人百戰餘移孝爲忠有勛業¶
他年光暎史臣書¶
　　　晴雨二竹爲江西都揮僉湯節題(二首/)¶
瀟洒渭川風日佳展圖清氣滿清懷彩雲庭院不相稱¶
最稱湯家蘭雪齋¶
鳯池舎人精八法新來寫得雨瀟湘數竿清潤如蒼玉¶
<pb:KR4e0090_WYG_090-16a>¶
宜寘東皋舊草堂¶
　　　題竹贈蕭令復任歸安(二首/)¶
我憶同鄉蕭縣尹人来頻問水精宫萬里趨朝書上考¶
相逢還恨别匆匆¶
雪墮闗河楓葉丹扁舟南去路漫漫一竿不是尋常贈¶
要看青青傲嵗寒¶
　　　題竹送彭僉事旒赴廣東¶
雨收雲淨氣澄明千尺長空動羽旌持向嶺南隨使節¶
<pb:KR4e0090_WYG_090-16b>¶
高風猶是玉堂清¶
　　　題劉城之梅花(二首/)¶
衣上緇塵四十霜玉華東畔憶家鄉年年開到梅花日¶
吟咏疎籬野水傍¶
窈窕文溪近武山年年春早玉葩繁南平進士北京客¶
常對新圖憶故園¶
　　　題竹送楊仰謨同知(二首/)¶
萬里為官可憚賒従来山水説三巴巴西二守清貞操¶
<pb:KR4e0090_WYG_090-17a>¶
肯愧廬陵忠節家¶
九河正月未消氷匹馬衝寒發帝京不盡同宗臨别意¶
題詩相送蜀西行¶
　　　題竹贈康宜望¶
永嘉戎幕需賢佐臨别殷勤贈竹枝白日青雲看高舉¶
嵗寒氷雪在操持¶
　　　題蕭彥常竹¶
雨苔緑遍珊瑚石雲彩晴開翡翠林好作蕭齋傍幽處¶
<pb:KR4e0090_WYG_090-17b>¶
一編時究古人心¶
　　　題楊允嘉近畫(二首/)¶
碧梧翠竹論清修介石由来君子徳盛年學業在操持¶
寫向書齋作三益¶
嶧陽嶰谷總奇材别有奇材泗水隈聖治無為用韶樂¶
選材須獻大廷来¶
　　　觀獵¶
四面虞羅三面解凌空羽翮任髙翔遂令竹簡書仁澤¶
<pb:KR4e0090_WYG_090-18a>¶
萬古殷湯是聖王¶
　　　寄曽于皋(三首/)¶
暮筵芳酒溢華巵記得臨分共論詩流水韶光二十載¶
相思秋鬢各成絲¶
去年艤棹淘金驛滿目蒼筠與絳桃惆悵交游總泉下¶
獨思江浦有于皋¶
誤下漁舟四十春清波夜夜夢垂綸大綱促罟今無限¶
未信深潭有逸麟¶
<pb:KR4e0090_WYG_090-18b>¶
　　　寄逺法師兼柬南浦(三首/)¶
經年不到西蘭若清論常懷逺法師昨日過門闕迎送¶
一編髙絶見風期¶
松雲深處敞禪闗草坐麻衣多在山應笑東華塵土客¶
白頭如雪未能閒¶
文江江上龍華老一住平坡少出城又是經年不相見¶
蒲菴新刻幾篇成¶
　　　題菜(有序/)¶
<pb:KR4e0090_WYG_090-19a>¶
　　吳隠之為刺史食不過菜盧懷慎為吏部尚書待¶
　　所重嘉賓設菜數葅山谷先生嘗題菜云天下蒼¶
　　生不可一日有此色士大夫不可一日無此味曾¶
　　時升主事出示此圖為題二十八字解嘲¶
落酥蘆菔嘉肥嫩野老常將擬八珍此日卿家看圖畫¶
秋官一味詫清貧¶
　　　題脊令圖(三首/)¶
　　　　(湯一源分教蘇學將行出/此求題幷致贈别之意)¶
<pb:KR4e0090_WYG_090-19b>¶
白雲原上經行日傍墓曽看草結廬今日都門復相送¶
緑袍分教赴姑蘓¶
故人死别逾三紀喜見傳家有鳳毛清代閒官得名郡¶
心存忠孝道能髙¶
清泉白石秋風裏下上和鳴相共怡比似湯家好兄弟¶
臨岐為賦在原詩¶
　　　題畫竹(鄒司務赴南京秋官/出此索題為賦二絶)¶
冠紱承恩下赤墀鳳池人贈鳳凰枝南都晝永文書簡¶
<pb:KR4e0090_WYG_090-20a>¶
展玩時吟衞武詩¶
太平隄畔是秋官門倚澄湖緑玉灣更出篔簹望天上¶
五雲長䕶紫金山¶
　　　題竹送任敬讓㕘議(二首/)¶
萬里之官欲别難朔風吹送潞河干近河榆栁凋零盡¶
惟有琅玕見嵗寒¶
十載低眉厭郎署清風高起鳳凰枝浣花溪畔多鄉故¶
為託平安寄逺思¶
<pb:KR4e0090_WYG_090-20b>¶
　　　題陳知府竹(有序/)¶
　　吉郡太守陳侯九載之績奏最上従郡民再留之¶
　　請増禄復任士奇郡人也且舊與侯同朝相知葢¶
　　深今侯瀕行出此竹索題輒為書三絶句¶
十年為郡種篔簹富有清風九夏涼太守従來多惠政¶
後人將比召公棠¶
翩翩五馬導雙旌金闕朝回合郡迎帶得自天新雨露¶
緑筠加倍舊時清¶
<pb:KR4e0090_WYG_090-21a>¶
好竹何妨種萬竿豈徒惟日報平安此君元有清貞操¶
傲閲氷霜過嵗寒¶
　　　題竹贈楊友文運副(三首/)¶
十年坐判維揚郡令譽芳聲特達開惠政及人還未已¶
升官重向廣陵来¶
嵗久鹺臺吏螙深朝廷選士比南金富饒有道期裨國¶
秪在清貞一寸心¶
清比篔簹貞比石由來志士有深期殷勤一片同宗意¶
<pb:KR4e0090_WYG_090-21b>¶
贈向淮南慰别離¶
　　　石憲使慈夀堂(有序/)¶
　　江西憲使臨漳石公仲玉早孤賴母之訓勤學有¶
　　立自監察御史再陞憲使亷潔寛厚獄無寃滯十¶
　　三郡之人皆歸心焉其母年將八十公名其奉養¶
　　之堂曰慈夀葢念非母之慈不有今日而願母之¶
　　夀則孝子之心雖千百嵗不已也士竒江西人又¶
　　嘗與公同朝熟公之事為賦二詩書諸堂中云¶
<pb:KR4e0090_WYG_090-22a>¶
憲府従來氷玉操為承慈訓嵗年深平反日奉諼堂樂¶
全勝西京雋母心¶
珠翟雲冠兩鬢霜南州使者侍高堂堂中但祝百千夀¶
日進流霞紫玉觴¶
　　　題庭循所藏孟端竹¶
王黻作畫天機精健筆所至秋風生偶然貌得丹山鳳¶
長擅謝家庭館清¶
　　　寄楊少保(二首/)¶
<pb:KR4e0090_WYG_090-22b>¶
分手東華一月来畫船春水奉恩回計程定過金陵去¶
新笋鰣魚對酒杯¶
三十登朝雪滿簮長風萬里稱歸心白雲翠岫江鄉趣¶
一路題詩入繡林¶
　　　題竹送歐陽瀚敎閩縣(二首/)¶
故人有子早能官萬里曽經蜀道難此去三山近南海¶
講帷依舊一氊寒¶
寫得淇園脩竹枝臨行聊贈慰相思清風直節嵗寒意¶
<pb:KR4e0090_WYG_090-23a>¶
别有雲霄逺大期¶
　　　題竹送劉順常教揚州(二首/)¶
揚州繁盛接金陵北賈南商滿市坰惟有泮宫清似洗¶
衣冠長日坐談經¶
博士之官向竹西一竿聊慰逺分攜緑陰齋館無塵雜¶
講罷新詩取次題¶
　　　題竹送張鳳應縣丞¶
華亭貳令朝回日凛凛氷霜嵗暮寒為有一枝清似玉¶
<pb:KR4e0090_WYG_090-23b>¶
同鄉持贈異鄉看¶
　　　荆州太守劉永母輓詩(二首/)¶
喜聞春意回南郡遽報凄風起北堂臥轍攀轅空滿路¶
麻衣血淚使人傷¶
詩書何幸際明時得禄承懽母遽違升堂最是傷心處¶
挂壁猶存舊斷機¶
　　　送佘通判(三首/)¶
燒燈節後發京師春色初回楊栁枝耆老如雲待漚渚¶
<pb:KR4e0090_WYG_090-24a>¶
到官莫過牡丹時¶
分明一道澄江月照見氷霜銕石心誰謂今人未如古¶
古来循吏只如今¶
吏胥無復到鄉邨諠雜何曽及縣門嵗嵗年年比今日¶
邑人常戴府公恩¶
　　　題王氏水竹居(有序/七首)¶
　　王氏之居百年之前名勝所集王楊世好也某童¶
　　子時及聞先生老長緒論今年七十有八矣鄉里¶
<pb:KR4e0090_WYG_090-24b>¶
　　前代風流儒雅葢某外知者少矣恐更數年知者¶
　　加少七詩雖辭㫖凡近不能為水竹發其精彩而¶
　　使後生晚輩與聞故家文獻之盛之萬一者亦不¶
　　可無若末篇私願天將必不靳於吾輩也¶
家住龍河碧玉灣清風遶屋萬琅玕舊聞嵇阮諸才子¶
常聚南園與北園¶
王園西畔接文溪種竹臨溪箇箇齊剰有山陰三月趣¶
彩毫麗句吐紅霓¶
<pb:KR4e0090_WYG_090-25a>¶
國初耆俊滿西昌文采風流重二王我憶為童隨杖舄¶
篔簹谷裏聴琳琅¶
最憶瓊臺太守賢早従林館究微言尋源曾泝羲文上¶
細論先天與後天¶
臨澴千嵗散枝繁又到虹溪㡬葉孫溪上森森皆玉立¶
只應詩句詠淇園¶
少日林泉共隠淪披衣掃石蔭晴雲前年重過嬉遊地¶
親見詩人詠五君¶
<pb:KR4e0090_WYG_090-25b>¶
叨禄京華總白顛天恩有典賜歸田煑茶亭上伴燒笋¶
更折長竿共釣鮮¶
　　　題龍士郁竹¶
甘溪溪上緑猗猗映日含風千萬枝最有一枝清似玉¶
春明開向鳳凰池¶
　　　題竹贈陳侍講復職南京(二首/)¶
尋常去住難為别況是平生心所親木落天寒嵗華暮¶
白頭人送白頭人¶
<pb:KR4e0090_WYG_090-26a>¶
嗟君獨去路漫漫聊贈淇園玉一竿莫厭兩京頻間闊¶
清風將比故人看¶
　　　題竹寄本清良友(二首/)¶
往嵗金陵城裏住竹陰相對話同鄉薊門此日看圖書¶
却望金陵别思長¶
莫道尋常脩竹枝貞姿白石共幽期南京公館多閒暇¶
時詠武公淇澳詩¶
　　　奉和澹菴少保題梅花韻(五首/)¶
<pb:KR4e0090_WYG_090-26b>¶
昔有故廬鷗渚上東風遶屋看梅花北京二十餘年住¶
㡬度披圖倍憶家¶
萬蕋千葩瀲灩春彩毫揮洒得天真洛陽花品多堪畫¶
不似羅浮迥絶塵¶
畫史皆明造化功清江不與會稽同古今吟咏多高致¶
豈必林家香影中¶
嵗嵗陽和獨早回含氷綴雪晃晴暉向来止渴人皆重¶
太息調羮事久稀¶
<pb:KR4e0090_WYG_090-27a>¶
共愛開花擅早春何分芰帶與朝紳玉堂金閣看尤好¶
不但疎籬野水濱¶
　　　題東禪老僧所藏陳舉善小景(并序/)¶
　　東禪雲所上人道行俱髙其年踰八望九與絶聽聞¶
　　公同輩行叢林大老也此畫洪武三年吾泰和丞㑹¶
　　稽陳能舉善作極蕭散之趣超然絶俗也其人品亦¶
　　髙題詩六人惟于閌余不及識其第一首名經字中¶
　　常陳丞之父巋然前輩矩度於作中州樂府尤精張¶
<pb:KR4e0090_WYG_090-27b>¶
　　小山髙弟也第二羅楚材先生初名晉用後易為¶
　　進徳異人授岐黄術孝友端介之行追配古人第三¶
　　海桒陳先生邑大儒江右學者皆崇山斗之仰羅先¶
　　生官至徳安府同知鄧先生官至四川鹽運經歴二¶
　　先生皆皦乎氷玉之操之五六君子者當時所謂千¶
　　人亦見萬人亦見者非雲所何足以得之而謝世逺¶
　　者七十年近亦五六十年今見而知之者寡矣雲所¶
　　之𤣥孫寳藏此巻重裝潢以求余題既為具諸老¶
<pb:KR4e0090_WYG_090-28a>¶
　　大畧而係之詩匪曰續貂亦以識慕仰之意云¶
雲所道人飛錫逺白雲猶䕶舊禪房向來聚得昆岡玉¶
長向林中起夜光¶
　　　題梅送王瓊玉致仕(二首/)¶
辭榮我羨王瓊玉贈以江南白玉花此花開滿西昌縣¶
江上蒲帆應到家¶
收斂心情已息機送行更咏白圭詩歸來紗帽籠頭坐¶
莫遣流塵染素姿¶
<pb:KR4e0090_WYG_090-28b>¶
　　　城南茅屋¶
韋杜城南尺五天東風花柳醉歌前豈如茅屋青松下¶
掃榻焚香撫七絃¶
　　　題常熟郭令梅¶
銕作根株玉作葩含霜映月淨無瑕海虞縣裏清香滿¶
不比河陽潘令花¶
　　　題趙琬司業竹(二首/)¶
琅玕竹蔭瑪瑙石橋門風致自鑾坡司成堂上詠淇澳¶
<pb:KR4e0090_WYG_090-29a>¶
六舘諸生日切磋¶
賢闗一掃榛荆净滿目清風翠玉枝成隂結實當自此¶
早晩雲霄觀鳯儀¶
　　　題廖監正山水¶
溪上好山青萬仭傍山臨水結茅堂扁舟載得綸竿過¶
不是吳鄉定越鄉¶
　　　題歐陽渤梅¶
莫嘆冷官兼冷地古人憂道不憂貧一經分教繁昌縣¶
<pb:KR4e0090_WYG_090-29b>¶
日對梅花慕古人¶
　　　題歐陽潘梅(二首/)¶
我家文節宋名臣風節當時表縉紳景仰前脩在賢輩¶
莫因詞賦託騷人¶
萬里秋風蜀道難綠袍西去作儒官行裝祗有梅花巻¶
須共氷霜閲歳寒¶
　　　題梅送劉子輝博士(二首/)¶
向來三縣擁皋比衿佩詵詵喜得師賢闗此去虀鹽味¶
<pb:KR4e0090_WYG_090-30a>¶
又學元和韓退之¶
文江博士故多才爲喜亨衢特達開九載相逢遽相别¶
臨岐聊贈一枝梅¶
　　　題梅寄蕭雅容布政(二首/)¶
螺川驛下雨絲絲暮燭維舟話别離滿袖春風向江漢¶
南瞻黄鶴不勝思¶
回首分攜四越春江雲海樹夢頻頻過鴻聊寄相思字¶
定對梅花憶故人¶
<pb:KR4e0090_WYG_090-30b>¶
　　　寄張信都督¶
十年不見張公靣萬里橋邊住錦城玉帳牙旗擁兵衛¶
清風常對雪山清¶
　　　題鄭中書畫像¶
芙蓉秋水粲竒姿曾折雲中仙桂枝縂向盛年觀德業¶
春光正在鳯凰池¶
　　　吳興章郎中母輓詩(三首/)¶
碧桃庭舘四時春珠翟雲冠五福身何用瑤池覔金母¶
<pb:KR4e0090_WYG_090-31a>¶
水晶宫内有仙人¶
上堂甘㫖皆推孝主饋恭勤更讓賢八十年華隨逝水¶
獨留女範後人傳¶
逺道孤兒望白雲麻衣血淚濕紛紛歸來自有終天慟¶
况復啼烏不忍聞¶
　　　題郭公緒畫¶
一巻苔蘚堅貞操千尺雲霄挺特姿尚有山林蕭散意¶
南行相送寄相思¶
<pb:KR4e0090_WYG_090-31b>¶
　　　題楊宗朂所藏趙仲穆小畫(二首/)¶
茅屋溪山夐絶塵青松長對老龍鱗高情恐是王摩詰¶
騎馬橋南訪隠淪¶
林外青山山下溪白雲翠浪晃荆扉畫圖自是江南趣¶
身戀君恩獨未歸¶
　　　輓詩(二首/)¶
詩書世積儗菑畬孝友人傳徧里閭清代光華騰五色¶
鳯凰池上鳯凰雛¶
<pb:KR4e0090_WYG_090-32a>¶
荷衣蘭袂青松下親見升平六十春雲海忽驚翔化鶴¶
吳淞風月屬何人¶
　　　題周主事馬(二首/)¶
五花粲粲雪霜明休訝騏驎地上行定是夜中精彩動¶
上干銀漢射房星¶
紫禁日高仙仗下金羈隨處得從容滿身雲影疑浮動¶
知是天閑八尺龍¶
　　　題唐臨絹本蘭亭後有子昂畫¶
<pb:KR4e0090_WYG_090-32b>¶
祓禊蘭亭三月初流傳翰墨世璠璵吳興繪事眞兼妙¶
恨不揮毫到舞雩¶
　　　題武昌陳氏榮夀堂(三首/)¶
高卧煙霞似散仙春秋人羨伏生年閒吹紫玉攜黄鶴¶
來徃三湘七澤邊¶
九天鸞誥下林皋五彩宫羅繡豸袍榮夀堂中過百歳¶
日持仙醴薦仙桃¶
坐分天禄荷天恩賜帛年來屢到門但比乾坤祝明聖¶
<pb:KR4e0090_WYG_090-33a>¶
都將勲業付兒孫¶
　　　侍遊西苑應制(九首/)¶
萬歳山連紫禁西承恩吉日許攀躋雲霞光動龍蛇刻¶
徧㸔蒼厓翠琰題¶
琪樹隂隂翠不分瑤堦歩歩入青雲泥金壁湧沉檀氣¶
先到延和殿裏聞¶
金露玉虹相並立(皆亭/名)方壺蕭散對&KR0801;洲(皆小/殿名)欲存峻¶
宇千春鑑長奉鸞輿萬歳遊¶
<pb:KR4e0090_WYG_090-33b>¶
太液波晴屬豫遊鳬鷖鸂䳵近龍舟御前應制慙無補¶
但咏巻阿荅棹謳¶
一片簾泉瀉不休别㸔噴玉出金虬須教流下天津去¶
散作恩波潤九州¶
九曲流泉碧玉清紅蓮邐迤送金觥洛中勝事循周典¶
共侍宸遊宴鎬京¶
頻奉綸音近御床聖情無巳念先皇從臣縂是先朝舊¶
疊賜金壺白玉漿¶
<pb:KR4e0090_WYG_090-34a>¶
頒來文扇出天恩上有天章訓飭頻侍罷御筵重拜賜¶
尚書前靣獨千緡¶
御廐飛黄勑送歸禁中不敢醉驅馳恩深難忘㳙涘報¶
願誦豳風七月詩¶
　　　送龔鐩憲使致仕(二首/)¶
平生心在恤痌瘝一日辭榮出九闗袖却向來經濟手¶
去循南浦㸔西山¶
非才誤下釣魚磯徒遣緇塵滿素衣八袠年華雙鬢雪¶
<pb:KR4e0090_WYG_090-34b>¶
同鄉惆悵不同歸¶
　　　題𤣥宗遊驪山圖(二首/)¶
上馬含嬌不任扶君王攬轡待齊驅蓬萊宫裏三千女¶
獨自驪山從乗輿¶
五隊如花出帝城年年扈蹕赴華清劍門西畔聽啼鳥¶
竟有誰從蜀道行¶
　　　題梅贈挺孫南京都察院檢校¶
鐡作枝柯玉作花精神氷雪净無瑕㸔圖常礪操脩志¶
<pb:KR4e0090_WYG_090-35a>¶
莫忝南州清白家¶
　　　送陳照磨赴湖廣(并引/)¶
　　四月二十七日宗理照磨赴湖廣憲幕來告别小¶
　　詩二章爲贈并寄意使副諸君子云¶
青春白晢多才思徃徃明珠辱贈詩江漢南遊五千里¶
錦囊還觧寄相思¶
鳯凰山前憲使堂尋常六月凛飛霜堂中使者清於玉¶
黄鶴白雲離思長¶
<pb:KR4e0090_WYG_090-35b>¶
　　　題竹贈馬謹守禮御史¶
直道而行馬御史氷霜節操鐡心肝一庭竹色門如洗¶
坐對清風到歳寒¶
　　　送崇式貳尹後餘意未巳更續絶句¶
賢兄擢桂官朝署令弟哦松向海邦文水仁山多盛事¶
周家白璧又連雙¶
　　　鴻臚卿楊善父輓詩(二首/)¶
家臨晋水客燕山晚際明時逝不還鄉里到今談舊徳¶
<pb:KR4e0090_WYG_090-36a>¶
一生高致樂蕭閒¶
積書教子清風滿置酒延賔白晝長錦誥封官出身後¶
天恩千歳有(闕/)¶
　　　送敬姪(三首有序/)¶
　　族叔永聞宰長垣卒於官遂塟焉子孫畱居墓側¶
　　再世矣其長孫敬重水木本源之念凢再至鄉里¶
　　拜先壟又再謁余於京余嘉之其歸也書此贈之¶
吾家賢宰宰長垣客墓荒凉有子孫六十餘年未歸得¶
<pb:KR4e0090_WYG_090-36b>¶
至今源本重深恩¶
兩迴南上謁先塋更省同宗上帝京逺道驅馳見誠孝¶
詩書慎勿墜家聲¶
文獻傳家五百齡憐渠北郡乆飄零是行好記殷勤囑¶
清渭無將混濁涇¶
　　　題東山洞賔(二首/)¶
莫訝征西舊司馬平生山水愛幽探白頭匡濟成何事¶
回首東山巳自慙¶
<pb:KR4e0090_WYG_090-37a>¶
神仙只在人間世來徃千峯萬壑雲至道非闗有傳授¶
他年那得吕岩聞¶
　　　送劉習之(有序/)¶
　　廬陵劉習之予老友嘉㑹先生之令子也舉懐材¶
　　抱德授廣東按察照磨因賦近體七言絶句三首¶
　　以寫别意云¶
曉辭丹陛出神京一席秋風萬里程舟過螺川寧省處¶
鄉閭争羨錦衣榮¶
<pb:KR4e0090_WYG_090-37b>¶
尊府先朝老縉紳賢郎新榜又登名君今廣憲紅蓮幕¶
月照氷壺分外清¶
東廣迢迢萬里餘西風落日片㠶孤臨行不盡同鄉誼¶
更寫餘情在畫圖¶
　　　題鵷姪畫¶
員峯湧翠雲浮玉盤古洲前頗似之鵷也誅茅好結宇¶
待予解綬共棲遲¶
　　集句¶
<pb:KR4e0090_WYG_090-38a>¶
　　　酧劉士簡(有序/)¶
　　劉士簡集古句爲長詩附其弟鼎見贈鼎來三閲¶
　　歳矣閟不出近因梁𢎞秀才追至得一見鄙薄固¶
　　不足以當所言然其綴輯之意勤矣遂集杜爲三¶
　　絶句書於寫竹之上用酬士簡云¶
無才日衰老常在羇旅中詞人取佳句獨贈白頭翁¶
舊繡移曲折新詩作寄將開緘風濤湧感子故意長¶
文章千古事持荅翠琅玕但令無剪伐日日報平安¶
<pb:KR4e0090_WYG_090-38b>¶
　　詩餘¶
　　　賜從遊萬歳山詞(有序/)¶
　　宣徳三年仲春之日天氣清和風塵不作皇上萬¶
　　幾之暇駕幸西苑特召尚書學士皆從臣士竒與¶
　　焉既遊萬歳山命就御舟遊太液池以徧歴苑囿¶
　　之勝羣臣頫伏言陛下寵恩之厚非愚臣等所宜¶
　　䝉荷上指御舟諭曰以操以濟羣卿之力君臣之¶
　　義欣戚是同聖諭再三奬與過分是日菓茗酒饌¶
<pb:KR4e0090_WYG_090-39a>¶
　　之賜皆出天厨之珍加之賚予之厚下暨輿皂均¶
　　沐洪賜遭逢之幸在古鮮儷敬賦清平樂詞十章¶
　　以識盛事其詞曰¶
御河氷泮禁籞春光滿中使傳宣陪賞翫西過蓬萊仙¶
苑　内街許驟花&KR0865;新醅勑賜黄封共侍翠華遊豫仰¶
承霄漢恩濃(右一/)¶
五雲仙島海上蓬壺曉紅巘丹崖春正好香動玉華瑤¶
草　飛龍翠輦初來翔鸞寳扇齊開聖主樂同賢輔愚¶
<pb:KR4e0090_WYG_090-39b>¶
臣自愧非才(右二/)¶
廣寒宫殿曉駐黄金輦天上彤霞平近眼俯㸔碧雲芳¶
甸　乾坤六合皆春榮光瑞彩津津浩蕩雲飛川泳甄¶
陶総出皇仁(右三/)¶
碧池千頃湛湛涵天影清似玻瓈明似鏡洞見柔條新¶
荇　金鱗翠羽夷猶紅橈畫槳謌謳何幸盛時多暇共¶
陪太液清遊(右四/)¶
鳯池龍舸畫楫黄金柁亭午虹橋西畔過瓊管瑤筝相¶
<pb:KR4e0090_WYG_090-40a>¶
和　彤亭面面彫欄天光雲影盤桓世外銀潢玉宇春¶
前麗景清歡(右五/)¶
小山千丈粲玉蕖仙掌鶴檜鸞篁森拱向春逗萬年枝¶
上　黄金矯矯蟠龍青岩洒洒輕風口噴汪洋天澤須¶
教大地年豐(右六/)¶
石渠清泚宛轉千花裏翠勺金蓮傳玉醴瀟洒落紅流¶
水　連茵坐飲悠哉流杯飲過還來聖主恩深如海醉¶
教馬上扶回(右七/)¶
<pb:KR4e0090_WYG_090-40b>¶
瑞禽靈獸自古希竒有鸞鳯來儀麀鹿伏好似舜庭文¶
囿　傳宣特賜竒觀山呼拜舞騰歡清世泰和嘉應聖¶
人道合乾坤(右八/)¶
玉京仙境瑞氣融春永明主承天天錫慶雨順風和嘉¶
應　謳謌四海豐年簫韶九奏華筵聖世均調玉燭皇¶
圖帝夀齊天(右九/)¶
施恩宣化一統函夷夏端拱垂衣幾務暇光被普天之¶
下　簮纓扈從游巡乾坤萬物皆新蕩蕩太平熈皞吾¶
<pb:KR4e0090_WYG_090-41a>¶
皇萬歳千春(右十/)¶
　　　奉夀思貽兄(二首/)¶
皓月當庭照彩燈華筵春透酒如澠昔年把酒記吾曾¶
　今日楊園賔客聚夀星相應徳星明六千里外獨思¶
兄(右浣/溪沙)¶
春意滿堦除玉色梅花照鬂鬚老子夀年過九九懽娛¶
醉影婆娑不用扶　蕭散一塵無綠樹青山處士居兄¶
弟别離三十載何如春鴈來時定寄書(右南/鄉子)¶
<pb:KR4e0090_WYG_090-41b>¶
　　　寄夀仲亨兄(木蘭/花慢)¶
簮纓四百載記科第有家傳羨雙玉連枝栢臺氷雪栗¶
里風煙逍遙葛巾藜杖傍青山綠竹俯丹泉天賜十分¶
清福人尊八袠高年　一塵不到研屏前綵筆映華牋¶
想菊畔題詩梅邊作賦佳趣依然兒孫書香宦業㸔名¶
家慶澤逺綿延望望徳星南極夀觴正聚羣賢¶
　　　夀蹇少卿(滿庭芳/)¶
四紀廷臣三朝國老左班領袖官僚手扶紅日兩度上¶
<pb:KR4e0090_WYG_090-42a>¶
青霄一片丹誠奉主持恭謹不間纎毫從容處調羮事¶
好補衮更才高　君臣魚水契龍章鳯勑前後華褒㸔¶
滿懷春意富貴無驕嘉慶今年七十梅舒玉香藹宫袍¶
更百歳康寧夀福長逺佐唐堯¶
　　　夀建安少傅(水龍吟/)¶
一星南極輝光毎年臘節明朝見黄封賜酒翠盤仙脯¶
畫堂張宴濟濟嘉賔謀謨耆老文章英彦想從初獨禀¶
武夷之秀金榜登高選　早侍九華春殿彩毫揮五雲¶
<pb:KR4e0090_WYG_090-42b>¶
騰絢驅馳扈從東征北討馬蹄行遍身仕三朝手調金¶
鼎芳名馳逺願長年佐輔皇恩帝徳百寮冠冕¶
　　　夀時勉李學士(臨江仙/)¶
霽月光風襟度好文章清比琳璆蓬萊山近殿東頭論¶
忠獻納鵠立侍宸旒　六十今朝初度日明朝又屇中¶
秋桂花香泛紫金甌賔筵為夀不住算觥籌¶
　　　夀黄學士(水龍吟/)¶
好花開到紅榴帝城明日端陽届先生夀旦官厨細酒¶
<pb:KR4e0090_WYG_090-43a>¶
士林嘉㑹内閣當年七人同事四人今在一人千里外¶
還留鼎足懽相對須𢬵醉　不改平生剛介更華髮朱¶
顔無改聲名事業安榮憂患從前無愧紺雪晨飡黄庭¶
晝詠出塵瀟洒碧雲冠徃來天台鴈蕩作人間瑞¶
　　　歸田趣(滿江紅/四首)¶
　　　　春牧¶
霜鬂蕭蕭皇恩重賜歸田里郊郭外草亭四面青山緑¶
水好鳥好花春似昔同時同輩人無幾一布袍棕帽任¶
<pb:KR4e0090_WYG_090-43b>¶
消摇東風裏　芳草岸平如砥垂楊徑清如洗散牧處¶
冉冉晴霞飛綺江色比於懷抱净都無一㸃閒塵滓更¶
小兒牛背有書聲清人耳¶
　　　　夏耘¶
詔歸田里長散誕天恩深厚尋早歳釣遊之處風烟依¶
舊萬物方當嘉㑹日一年最是清和候暢幽懷緩緩歩¶
東皋觀耘耨　竹色净槐隂茂荷鋪翠葵舒繡農忙際¶
兒子大家趋走頻有鶯聲迎杖屨渾無塵影霑襟袖望¶
<pb:KR4e0090_WYG_090-44a>¶
水南雲似玉光浮籠岩岫¶
　　　　秋漁¶
七十歸來西江上堪游堪釣秋水共長天一色也堪吟¶
嘯穏坐木蘭漁艇子大兒能網中兒棹小兒自理㑹爇¶
香爐烹茶竈　蘋花渚雪争耀楓葉岸霞相照山無數¶
清比方壺貟嶠放浪不知天地外蕭閒底用元眞號聴¶
數聲長笛白鷗前江南調¶
　　　　冬樵¶
<pb:KR4e0090_WYG_090-44b>¶
白首閒居冬風冷偏欺衰老晨光動瀰漫院落六花飛¶
繞坐煖茅柴煨芋栗老妻孫子圍爐好更兒曹腰斧析¶
枯薪歸來早　堦前璐池邊縞都總出天工巧石山峯¶
庭下盡成瓊島况是太平豐稔瑞教兒愛護休輕掃㸔¶
園林一鶴意蕭蕭尋瑤草¶
　　　大雪志喜(玉樓春/)¶
　　　　(旹甲寅十二/月二十日也)¶
天公預作豐年瑞栁絮梨花紛舞墜九重城闕晃清輝¶
<pb:KR4e0090_WYG_090-45a>¶
一統山河含淑氣　郊原遍是瓊瑤地梅蕋稍頭春早¶
至未論寅卯太平年且賞嘉祥宣徳歳(䜟云寅年及卯/年方見太平年)¶
　　　初度夕(菩薩蠻/)¶
生朝謝客草草家筵聊向夕綠酒黄柑慶我今年七十¶
三　燭花送喜繞簇連枝金粟蕋小小孫兒也學諸兄¶
跪獻詩¶
　　　九日謁陵(浪陶沙/)¶
庭鞠早含霜又到重陽盈盈白髮對清觴囘憶徃時文¶
<pb:KR4e0090_WYG_090-45b>¶
翰侣大半凋亡　縱佩紫萸囊怕上高岡眼昏那見舊¶
家鄉但見三陵雲氣裏愁損柔腸¶
　¶
　¶
　¶
　¶
　¶
　東里續集巻六十二¶
<pb:KR4e0090_WYG_090-46a>¶
　書東里文集續編後¶
　廬陵楊文貞公即世三十載其所著東里詩文集傳¶
　於世乆矣然纔二十八巻耳士君子恒以不得見全¶
　集爲憾焉成化七年秋其子尚寳卿䆃奉使廣西爲¶
　予言䆃㓜侍先公凡所著作藁皆先兄收兄没諸子¶
　姓珍惜秘不發䆃又忝侍從不能歸兹幸歸而得之¶
　圖惟梓傳敢以累執事予敬諾焉䆃既還京師編錄¶
　成巻六十有二託吏部侍郎葉公與中校正乃以寓¶
<pb:KR4e0090_WYG_090-46b>¶
　予且屬序一言予遍閲之躍然曰此當代文章鉅公¶
　手筆天下之人仰慕想見者也予何敢不力然公詩¶
　文舊刻永嘉黄文簡公江陵楊文定公序之詳矣後¶
　生小子何敢置喙於其間嗟乎大羮元酒不資薑桂¶
　雅有真味泰山華嶽竒峯疊擁不覺其繁玉雲行空¶
　流麗自然初若無意而能成雨澤被萬物此公之冠¶
　絶一世予不能不樂爲天下道也故敢僣書于後成¶
　化九年歳次癸巳夏五月既望吳郡韓雍拜手書¶
<pb:KR4e0090_WYG_090-47a>¶
　¶
　¶
　¶
　¶
　¶
　¶
　¶
　¶
<pb:KR4e0090_WYG_090-47b>¶
　¶
　¶
　¶
　¶
　¶
　¶
　¶
　東里續集巻六十二¶
