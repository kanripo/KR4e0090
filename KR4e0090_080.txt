# -*- mode: mandoku-view; -*-
#+TITLE: 東里集
#+DATE: 2015-08-25 00:19:19.703225
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 續集卷五十二
<pb:KR4e0090_WYG_080-1a>¶
欽定四庫全書¶
　東里續集巻五十二　　　明　楊士竒　撰¶
　　家書¶
　　　示稷子書(十九/首)¶
去嵗以汝母子城外非久居之計令於東門祖地上作¶
居移回亦作書奉吾兄達知此事近吾兄復書云東門¶
屋地是彦中房下之業非吾曽祖待制公房下之業彦¶
中是吾兄所承繼之父若如此説則是我妄争此土矣¶
<pb:KR4e0090_WYG_080-1b>¶
妄争者閭閻小人所不忍為而謂我為此乎我平生未¶
嘗於他人有一毫之妄争乃肯施之於兄乎汝不能知¶
吾今畧言之待制公同父母兄弟三人分三大房皆在¶
東門一䖏住長房是今容安之髙祖會可第二房是彦¶
中之祖聖可第三是待制公彦中之父公安最富後来¶
擴充屋地却多於兩房吾待制公致仕回子孫衆盛遂¶
買官濠下土作居移住獨留第五子公武仍於東門祖¶
居住公武兄弟五人田産各已分惟屋業實未分也公¶
<pb:KR4e0090_WYG_080-2a>¶
武後無子子言叔承繼之洪武年中子言叔子超叔仲¶
殷兄以貧窘乏用急欲賣官濠下之空屋地我時雖幼¶
獨不肯出筆一人不出筆則買者不敢承交二叔見逼¶
不已遂以東門所共分屋地并塘皆貼還我然後我與¶
契上畫字故當時劉永夀買契上價錢皆二叔一兄得¶
之我獨不得者盖以其東門所共分屋土并塘與我相¶
換易也然我隨母在外未曽回東門住仲基兄在盤古¶
山住與蕭壯父子致閙問我借子超叔分與我之屋居¶
<pb:KR4e0090_WYG_080-2b>¶
住子超叔文約一紙是親筆今見収在仲基兄䖏盖因¶
當甲首而吾適不在家先母用此約於仲基兄抵當鈔¶
五百文買鐵索納官吾兄弟相友愛無間後来亦不曽¶
取贖此約賓畿具知此事從前来厯如此雖後来官中¶
抄劄亦只是空地一間見有文册可考也吾之此言一¶
語一字皆實天地祖宗鍳臨在上不可誣也而吾兄輙¶
為此言豈以吾為全無知耶豈真以吾為妄争耶吾今¶
所以説與汝者以眀吾之受分於祖父者来厯眀白如¶
<pb:KR4e0090_WYG_080-3a>¶
此實非妄争也然吾兄既如此言汝便讓之更不可思¶
想去東門居住城外固非可久住可從容别為謀也鄉¶
邑近年故家子孫皆以分争産業交惡此吾所甚薄者¶
汝宜戒之汝宜戒之兄弟相讓自是士君子當為之事¶
汝不可便取疎外閒暇常常去伯伯䖏聽教訓也匆匆¶
只此¶
自汝兄弟起程後吾惓惓在念昨日得過濟寜之書知¶
一行皆安可喜然須到家後有書来始得放心也此間¶
<pb:KR4e0090_WYG_080-3b>¶
自汝去後闔家皆感冒風熱證汝母及紃秫特重今皆¶
嚮安惟紃未甚觧耳吾亦昨日始出視事家中所急者¶
南京未有人為糶俸米(闕/)来早晚缺用也汝經年在外¶
到家便須親去各䖏展省先墓當培土處便培土不可¶
忽畧過凡家中一切事務與榮兄從長計較行須聽他¶
説必然不差俸米必須扵官倉下交决不可於人家對¶
過恐被人作侮後悔無及去闗米時尤須與人恭謹謙¶
和居家最𦂳要者愛惜家人務令衣食充足若有不曉¶
<pb:KR4e0090_WYG_080-4a>¶
事處緩緩教之切不可輕易辱慢此是朝廷所賜者二¶
童更須愛惜此意亦須説與新婦令共愛惜也汝丈人¶
䖏近有一歐陽生来能言此老在彼家業稍厚恐未便¶
得起身當是八九月可到家然亦未知的實如何也今¶
附梁太婆祭文歸可請人寫過靈前焚之須備猪羊庶¶
品之儀去祭餘不一一也¶
近有兩書附劉本静及公差辦事官回兹因子通行再¶
附此吾此中長幼皆安亦聞汝輩平安抵家又聞鄉里¶
<pb:KR4e0090_WYG_080-4b>¶
今嵗頗収米榖價平小民不至艱苦甚喜甚喜但聞䆃¶
子保母歸病遂已安否切須照管之䆃貪趨讀書可愛¶
秫禀受北方之氣擺掉不馴然有時發志向前記書認¶
字亦自可人吾以是公務之暇閉門却掃雖老病而對¶
此亦足自遣苐恨汝母去世早平生劬勞而不見其可¶
翫時也汝理家之外宜閉門讀書寫字久而有得厥有¶
真樂凡疑義未通䖏求教叔車叔荘及常親近郭彦鉉¶
先生聽教益一切流俗輕薄人可逺絶也十分用意照¶
<pb:KR4e0090_WYG_080-5a>¶
管一應文籍書畫吾愛之甚篤致之甚艱汝輩肯學将¶
来大得其用也俸米分送親戚已了未買屋地所貸物¶
皆償否劉皮匠所占先業曽經理否急欲知之可報来¶
孟嘉何時唘行便中亦報来看覷菊英所帶回人口老¶
少並須温存撫恤常令飽暖有不是處但容忍好好教¶
之切不可打罵原家中婢僕待之亦然向所寫陶淵眀¶
遺子之書常貼置静坐之所遇心中不平時舉目一觀¶
忿戾之氣自消矣吾兒卓立務為好人君子将来二弟¶
<pb:KR4e0090_WYG_080-5b>¶
皆視汝為法則也勉之勉之公門中絶跡不可行公門¶
中人絶影不可交皆吾所甚惡者須猛覺悟毋為人甘¶
言譎計所誘也但絶此一念便有向上之路矣汝勉之¶
勉之¶
近得伯伯及康甥及汝寄来書知平安到家并家下人¶
口皆安慰喜慰喜吾此間長幼亦頗安傳聞鄉里夏間¶
不雨甚為小民憂之今果如何若鄉間果天旱䖏則田¶
租量宜取之不可刻畫求盡得也吾兒凡事寛厚存心¶
<pb:KR4e0090_WYG_080-6a>¶
為好帶回家人加意愛惜毋縱容他人欺壓之也出入¶
慎重勿與憸人為侣則自然一日一日長進矣鍾孝先¶
在此所借者已如數見還矣更不可問取也俸米闗支¶
如何曽送親戚否劉人處屋地已取得否移居如何若¶
移居後東城外是誰看守所帶囬物還人皆發落否康¶
甥行期如何可一一報来告知下落也一應書籍文字¶
及諸妹衣服都好生照管今日得昇姪清河縣書度後¶
月初旬汝母及弟妹皆到家一切事須悉依吾所寫與¶
<pb:KR4e0090_WYG_080-6b>¶
汝者行之勿違吾與綸䆃皆安但申子犯酒昻子皆病¶
而昻子尤重今早晚衣服飲食全無得力人昇姪若能¶
来則附搭一的當人来若不能来則不可强也賔畿與¶
劉子望在此皆安但其事未果决未有歸期爾其家事¶
可為照管也近日有折俸鈔五萬貫於鄉里商税課程¶
内支文書恐六月方到必在府中闗汝去闗時必謙和¶
盡禮得支後須好生収貯一貫一百不可妄用吾此間¶
有用也¶
<pb:KR4e0090_WYG_080-7a>¶
吾病體入夏来畧安但聰眀益衰行步拜俯甚費力此¶
亦年紀當然不足怪也而早晚得賔畿在此相慰藉差¶
可自遣但汝母弟數口歸迨今無信不知何時到家以¶
此掛心耳又聞交婦及康住皆逃胸中甚増磊塊吾平¶
日教汝待臧獲恕䖏鄉里和不與小人相接汝早從吾¶
言不致此失未審比来有蹤跡消息否有無宜寄書報¶
来吾在此毎遇一鄉里人来輙問索家書盖出于愛子¶
之心近張時薦王善學来汝皆無信是汝不能體父心¶
<pb:KR4e0090_WYG_080-7b>¶
也甚孤吾望汝母回時所分付諸事悉遵依行之或吾¶
所言有未審䖏可質之紀善親家為斟酌裁處也龍人¶
及曽胡記田土等物一毫不可干預悉須還之陳氷土¶
亦須還之今後切戒此等事不可為也居家無事時閉¶
戸讀書寫字出城外督耕一切下賤小人與之逺絶聞¶
叔車在隣近舘可頻去親近教益自然漸習為本分人¶
矣切要所望扵吾兒者立心忠厚戒刻薄重義輕利多¶
積隂徳庶㡬増長已福以及兒女耳吾之官禄不可恃¶
<pb:KR4e0090_WYG_080-8a>¶
也人之可恃者惟積善必有報吾兒勉之目前紛紛可¶
鍳已栗年二姪永齡可喜皆考過然自今已後須猛力¶
進學方得不然此未可凴恃也年居鄉無外事甚好但¶
勉其莭飲勤學将駸駸向上誰能禦之考本分嗜學更¶
難得先師之後所望二姪宜語之使卓立也江隂父子¶
放肆不顧身家可為之憂然又不喜人言近常州来者¶
言之極詳使人聳然然吾無如之何也可嘆可嘆嚴士¶
正在彼甚得士君子之譽憲姪亦可喜孟京之後亦不¶
<pb:KR4e0090_WYG_080-8b>¶
寂寞矣秫須遣之讀書不可荒廢有病頻請鄒孟義看¶
眎也賔畿公餘皆極口稱譽吾兒勤力起家然非老父¶
所喜葢人生衣食之計只可隨時况汝隻力無助尤切¶
吾心自今凡百放緩以休息已身惟有脩徳務善不可¶
緩也勉之勉之組娘安好如何梁婿舘何處康甥舘否¶
有便人皆附報來昇姪行止何似亦望報此間近擕數¶
小歸分付闔家大小須愛惜擡舉不可作踐要皆如自¶
兒女待之¶
<pb:KR4e0090_WYG_080-9a>¶
近日始得汝五月末書知闔家安獨福住病不起人死¶
生雖有命但此僮不能無遺憾者平時無人照管食冷¶
卧濕風雨寒暑縱恣自便至於有病畧不顧問及其病¶
劇方始求醫雖有扁鵲豈能効力今後當切以為戒家¶
人男子婦人皆須加意照管但有疾病便早與醫療不¶
可因循病深則難治要知人力難得不可輕易看也此¶
事亦須内外皆用心方得更有切語爾者不可輙聽小¶
輩䜛言加怒于人葢小人多借汝以報其私讐不可不¶
<pb:KR4e0090_WYG_080-9b>¶
察凡事須是親見的實方可出言偏聽甚是害事不可¶
不慮每事聽教丈人决不誤汝大抵為人省事是安樂¶
第一法守己須是清廉處人須是謙和結友須求輔徳¶
臨財須思合義吾兒勉之房屋未完想今木植難得更¶
緩一二年作數間土塹居於前儘好汝隻身無助無苦¶
役心力也今後更不須買田隨時過遣也非獨省目前¶
爭競亦省後來之累也更汝目下二三年皆星運不齊¶
加意防慎吾三二日間有逺行匆匆附此¶
<pb:KR4e0090_WYG_080-10a>¶
近聞江西大水未審吉安如何甚用憂之四方水旱之¶
事常切吾思慮何况鄉里而吾兒書來凡鄉中雨暘豐¶
儉如何未嘗一字及之深不滿人意自今作書必湏及¶
之伯伯生榖只取三分之利此最可爲法人䝉實惠必¶
不忍負之既可濟人亦可長己之福汝當效之也本之¶
書來切怒叔濟爲無禮於其嫂與姪吾意必無此事然¶
已附書劉雷啓問之矣若果無之則當以實情自白以¶
杜䜛譛之口以全叔姪之恩吾兒可以此書示之吾兒¶
<pb:KR4e0090_WYG_080-10b>¶
家居凡百處善循理不可用意於義分之外鄉鄰有過¶
一切容之勿與計較凡災傷之處田租當體恤寛免慎¶
毋過刻也聞已有棃板甚好後尋能書者謄錄寄回也¶
在家閒暇勤習黄庭經或樂毅論專學一帖久則自然¶
精熟熟之後又學一帖可也前書所囑付者皆遵依行¶
之此不複出¶
公差人行數數附書回必皆到前書所囑者今不複贅¶
但遵依行之却一一報來叔車來切切言二事其一謂¶
<pb:KR4e0090_WYG_080-11a>¶
叔濟欲就教職吾今亦不復阻抑之但吉安廬陵皆不¶
可慮惹是非龍泉僻静可為新淦亦或可聽自主張吾¶
不能助力也其一謂蔣重欲來可聽其來但要其家父¶
母情愿吾家不可强之來亦不可沮其不來葢吾老矣¶
亦欲了此一事也但來時其家得一老成能事伴當送¶
來途中好生照管足矣搭船亦須得誠確可付託之人¶
方可葢路逺年小恐性情未善也禮物不須將一毫來¶
慮途中惹事况吾分毫無受也其家亦不必親屬有名¶
<pb:KR4e0090_WYG_080-11b>¶
分者送來吾此間儒素凡事隨時不能一一如鄉俗具¶
禮也來時只七八月可行九月啓行即不免途中守凍¶
守凍甚艱難也此事可與叔莊孟勤言之今寄治心痛¶
膏藥四箇回如疾發時先以生薑擦痛處却貼上膏藥¶
即用䨇手炙熱於膏藥上熨七八十下以得汗為度外¶
有六箇分與三女遣人送去也蕭親家來求墓表後有¶
便寄去劉鈞能改過否西安無謀與人撑船去年八月¶
在臨清已被人打死吾孟省兄竟絶祀矣可傷可傷人¶
<pb:KR4e0090_WYG_080-12a>¶
之不學無謀者可以鍳也家中一切事依前書行¶
曾䝉啓帶書來後再不曾得書想家中長幼皆安此間¶
闔家亦平善無事所寄宜春謾稿復見心詩錄本胡學¶
士書簡田粮册子皆到今後有的確便人還望寄宜春¶
謾稿親筆本及胡學士親筆詩盡數封識將來要装表¶
巻冊專望專望弼姪及叔車叔景在此皆安但三人皆¶
中㑹試副榜當除教官不免俱抑鬱耳然此皆有命渠¶
固不達也今殿試曹典史作狀元所謂平歩上青霄吾¶
<pb:KR4e0090_WYG_080-12b>¶
鄉素有名譽者皆立其下風矣今年㑹試吾邑中者二¶
人曾翬第二蕭聰第四十六尤出意外之料殊可笑也¶
中副榜者任衡梁楘楊繼蕭穰劉尚錫王粲楊弼孫裕¶
蕭儀袁和曽良龍文王鏞蕭纉蕭雋歐陽凱曽衡總十¶
七人皆将除教職又取副榜再試中二十四人皆冠帶¶
於國子監讀書吾邑預者三人龍文梁楘袁和已送入¶
監矣羅崇本除刑部主事䝉啓除行人皆在北京徳遵¶
病未愈徳遜必已啓行矣¶
<pb:KR4e0090_WYG_080-13a>¶
近伯塤回有家書及附三両與陳中令徃興國啟外祖¶
母殯歸塟此是吾平生所未了一大事吾児宜用力賛¶
助陳中了之以成吾之志再不可延緩祠堂汝自相度¶
斟酌若月日得利早完為好前書令助叔莊處喪事不¶
可因循寺下不免冬年時行祭禮劉鈞如未作生貟則¶
已之若渠能教鄉舘自求師授經足以勉進成材作生¶
貟非不可但是近年學校之風頺壊後生習成蕩性十¶
有七人無成效也吾兒家居督耕之外閉門讀書討究¶
<pb:KR4e0090_WYG_080-13b>¶
義理考古人嘉言善行遵而行之無限清樂切湏交處¶
好人各處祖墳嵗時須躬親遍歴展省不可遣人代去¶
東門伯伯年老早晚閒暇常常去聽教訓以知徃事盖¶
吾宗惟此老能知前事也看管孫子父母須自用心不¶
可全付之下人且未可議婚待十嵗後未遲議婚湏禀¶
命老父不可專擅一應家中書籍文字並須常常較過¶
毋致損壊此間五六月家中大小多病喪一老使喚婦¶
人昇姪所生子甚可人周嵗後一病歴數醫不效而死¶
<pb:KR4e0090_WYG_080-14a>¶
甚可惜也所索文字附的當人來為望昇在南京至今¶
未回葢柴遲鈍發賣未得也曽永齡至今未到可咲報¶
其家知之¶
吾近得泄疾四晝夜五十行危甚幸不死然亦頓衰憊¶
不復可支持矣所望吾兒者只有一事但痛絶小人之¶
交吾兒即可爲君子矣吾平生所不足汝者亦只此事¶
常磊塊于吾心胷間汝體吾愛子之心勉之勉之即吾¶
旦夕死不相見亦只有此事奉囑也勉之勉之¶
<pb:KR4e0090_WYG_080-14b>¶
近日戸部公差進士行曽有書必到因康啓常行再附¶
此前書所索文字作急附的當人來非其人不可妄寄¶
有便多寄豆豉來戸部俸鈔勘合關支後附的當人來¶
寄汝母畫像來汝母墳前享堂又累鄉里雖有朝命吾¶
甚愧之自今切戒切戒曽永齡至今未至聞其同載之¶
人縁途淹延皆不欲來也紃病如何好生照管之父母¶
甚念之也此中長幼皆安家中看管孫子為父母者當¶
㽞意不可全委以下人恐将來壊其徳性也一應書籍¶
<pb:KR4e0090_WYG_080-15a>¶
文字法帖畫巻好生收貯時常晒晾纎毫不可損壊此¶
是老父平生費盡心力所致以為傳家之寳者汝須用¶
心寳愛稍有損壊即不得為孝子勉之勉之昨䝉聖恩¶
賜御製詩一軸後有的確便亦寄回伯伯書來索沉香¶
烏附後即寄回但恐太熱老人須斟酌用也近日王典¶
仗乃子行便曽附書宜春謾稿原本所遺落者望捜尋¶
盡數寄來欲装背成巻以傳後切望切望更望檢尋漁¶
灌詩集二冊及錄五雲方尺一冊謹固包封寄來此是¶
<pb:KR4e0090_WYG_080-15b>¶
知事伯親茟又有鄭公送知事伯序一篇却是司倉伯¶
親茟亦要寄來装表為家傳之寳勿悮其餘書籍圖畫¶
法帖及一應文字雖片紙皆須寳愛不可損壊遺失吾¶
得之甚重汝守之不可輕也不可輕易借人借非其人¶
未有不損壊失落也陳孟潔不能保守先世文字君子¶
責其不孝深可戒也䆃秫懶學吾去年猶時督切之今¶
嵗老疾益増精神益减戴星而出戴星而歸歸則困臥¶
不復能舉口一問之葢亦付之無可奈何而已大抵老¶
<pb:KR4e0090_WYG_080-16a>¶
身非能乆于人世者吾兒宜處善發遣蒋重來悉依前¶
書所云也昨日有一書附刑部辦事官回葢龍叔粲到¶
此方三日家中事頗悉所重者分付一家長幼用心照¶
管長孫此宗祀所託也慎之慎之詳細悉具前書汝夫¶
婦凡百聼受丈人丈母訓誨不可自是也康仲述田不¶
用之甚是但不必恠人凡事須習度量也契字待有的¶
確人寄回屋後之井果然如何湏討究分曉寫書報來¶
吾兒湏謙和處鄉里凡事忍耐不可使氣性但憑道理¶
<pb:KR4e0090_WYG_080-16b>¶
為上䇿也愛惜家人加意待小髙之母阮麻及福住有¶
疾請醫治之造居隨宜可也不可學鄉里人作事大過¶
也近䝉聖恩賜御製詩文數軸今以御製招隠詩一軸¶
謹密包封用匣装盛寄回可糊飾中㕔張懸於正中懸¶
處須髙以防觀者之不謹張懸之時湏用寄回紅紗籠¶
葢以避蚊繩之㸃汚於下湏安一香桌寘香爐花瓶以¶
示不敢䙝慢遇天氣清明無風不寒不熱之日即張挂¶
若遇隂晦風雨大寒大熱或梅月天氣則謹宻包收于¶
<pb:KR4e0090_WYG_080-17a>¶
亁燥處當中收貯更不可於正㕔中間設坐席縱是老¶
長亦只于両邉設坐席示所尊也所必當張示者葢欲¶
使逺方下邑之人皆知聖明之心惓惓于訪求實徳真¶
才與共圖治道也所索祖父守𤣥宜春謾稿墨迹一冊¶
族譜胡學士詩文書簡盡數将來勿遺落片紙袁克俊¶
處取復見心詩並要寄的確人來俸鈔關子寄勘合來¶
鄉人年小誠實者求覓一二人寄來林仔有病遣來此¶
醫治家中用心照管孫子從容善敎道之不可縱其習¶
<pb:KR4e0090_WYG_080-17b>¶
薄劣此第一事用心愛䕶書籍文字及一應法帖圖畵¶
此是老父傳家之寳不可輕易借人也待家人及佃戸¶
須寛而有恩不可自損隂徳切要切要寄汝母畵像來¶
近時得御製詩文未寄回者皆錄副本示汝觀之可珍¶
襲也曽永齡至今未到羅昇亦未回聞薪價甚賤無人¶
問及也二孫皆幼不許輙與人議婚此鄉里薄惡之俗¶
吾家更緩數年無妨¶
我與伯伯六十九年兄弟伯伯長我十六嵗我幼時是¶
<pb:KR4e0090_WYG_080-18a>¶
他捧抱我稍長是他敎認字讀書後來多般得他氣力¶
最後廢盡氣力為我婚娶我在南京中風病時他念我¶
左右無親人中心懸懸淚眼不乾此情此徳吾夢寐間¶
不忘吾兄弟數年來皆老皆耄切欲一相見連床數夕¶
相與言所欲言以快暮年之願但我身受國恩不敢言¶
私今伯伯已矣哀慟奈何痛苦奈何想吾兄思我不見¶
死未必暝目矣吾雖茍生亦復何心故聞訃以來痛心¶
如割涕泪為枯情自不能己也想伯伯平日於汝之情¶
<pb:KR4e0090_WYG_080-18b>¶
亦厚每聞汝行事有過當處便肯直言敎戒此皆是愛¶
汝為善人君子也繼今誰肯言汝過失子路大賢喜聞¶
自己過失所以令名無窮今人有過失不喜聞規戒之¶
言所以終䧟為小人而災害及之矣吾兒自今宜勉力¶
為善有人進善言者便虚心聼從切不可拒善言不納¶
也伯伯處喪塟之事一力向前賛助非比他親戚也吾¶
此間近亦艱難無物寄回助之可以俸米十担助之今¶
寄祭文回汝可備祭物代行禮送葬及嵗莫汝自具禮¶
<pb:KR4e0090_WYG_080-19a>¶
致祭以盡子姪之道¶
仰髙回已有家書數日前附書與汝及伯伯祭文墓志¶
書信與諸姪皆在禮部朱貟外帶去後又附書與汝在¶
曽状元庸安帶來前書所發落者今不再冩今所望者¶
便發落蒋重來不必將禮物來亦不必其家親屬送來¶
只令其家一老僕老成重厚者送來須是八月便起程¶
九月來則北河有氷凍之患守凍十分艱難此事只與¶
孟勤言之匆匆只此¶
<pb:KR4e0090_WYG_080-19b>¶
昨日有書及新刻曽祖墓碑祠堂記各數幅在樂善郎¶
中處回今寄碑石三片凡四刻詞記可尋石之粗而稍¶
厚者作方趺安頓祠堂中偏側向隅處望石則如先母¶
陳夫人墓上之制用長石四條而嵌置之然湏論方向¶
擇穏利月日乃可為勿輕率也有恩賜玻瓈絛環一副¶
併絛就寄與汝用此是上賜宜敬重珍襲之也吾兒憫¶
念叔萬而經紀其妻喪又存恤其遺孤甚好甚好老父¶
聞之喜而不寐亦湏常囑新婦用心教飬若新婦能盡¶
<pb:KR4e0090_WYG_080-20a>¶
心照管則下之人不敢輕忽欺侮之矣勉之勉之其子¶
亦聞性資勝清亦旦暮善誘之向學為好海桑先生大¶
儒君子必将有後有後必将在此孫吾兒勉之然亦湏¶
常飭勵清戒酒向學為好人亦湏與仲兼説宜夹輔之¶
向道理庶無辱婦翁也賔畿惠椒已領感厚感厚吾兒¶
可面謝之亦湏叔姪常相親相助為善也吾與抑庵徳¶
遵欲祭孟昭備祭之資及祭文皆已附在崇本處至期¶
物具則希積與汝及陳之姪三人者代去行禮碑石到¶
<pb:KR4e0090_WYG_080-20b>¶
家汝湏備禮親徃謝之盖逺道寄託甚難也其餘墓前¶
望石待用紙寫寄回汝自刻也拜意伯母說與東門諸¶
兄篤孝養惇友恭也¶
　　　示稷秫二子書¶
叔粲親家叔車回皆有家書及附物慶住余侍講回雖¶
無書有分付言語近日錦衣衛舍人操勉行亦曽寄書¶
所分付汝已詳悉可一一遵行不可違悮吾家自蕭薦¶
之來後絶無書朱仲和乃子來到臨清遭刼盜各家所¶
<pb:KR4e0090_WYG_080-21a>¶
寄書信盡失之矣吾遣慶住回專搬取汝母及秫汝若¶
祠堂之地已復則可親自送母與弟來如未便復則令¶
逺夀送來須尋一居宅與楊奐令其母子得所不可以¶
失宗親之義此非他人之比也使之得安穏歡喜去即¶
汝之賢矣一切之事皆要依吾前信行不可違悮不可¶
違悮汝母來帶吾青紵絲繡雲鶴圎領來帶方壺畵來¶
若祠堂已復未得盖造則汝且來此面發落汝庶得穏¶
當今有一書寄伯伯專説祠堂事汝可親送去汝若來¶
<pb:KR4e0090_WYG_080-21b>¶
時家中一應事務請賔畿叔提督整理¶
　　　示䆃子書(五首/)¶
任能讓及武都督家人至得汝信自後更未得吾病更¶
無减退七月末因檢尋賜印及米二勑不見詢知又為¶
不孝子盜歸以致倚勢在鄉生事造禍因此情懐懊惱¶
氣病大作苦痛數日一痛之甚即與死為隣此皆汝與¶
昇從臾不孝子所為汝三人之罪惟均可誅可誅來時¶
即尋出此二勑帶來或先寄孟嘉來勿悮勿悮更将來¶
<pb:KR4e0090_WYG_080-22a>¶
時湏謹固包䕶宻封不許纎毫損壊但畧有損壊汝皆¶
當死在家湏逐一看過一應誥勑及凡有御寳文字並¶
要㸃對仔細寫數報來切要切要其餘書冊文字法帖¶
圖書及御賜物件俱要具數報來如違父言俱是不孝¶
吾鬰氣忍痛書此數字汝審之¶
孟嘉九月一日在廣已去世可即令榦同䆃來此取回¶
家小勿悮勿悮去後廣中取喪今别有信二封在劉良¶
手回與爾叔姪可知之¶
<pb:KR4e0090_WYG_080-22b>¶
所發落回家事一一着𦂳為之不可遲緩不可遲緩但¶
是互争不明田土等業盡數還人逺鄉田土及近鄉磽¶
瘠無收之田盡數出戸還人皆要告官明白彼此皆有¶
下帖執照庶免後來吾家之累在戸只可收三四十石¶
糧不可過多我死後門戸差役汝叔姪大難應當不可¶
不慮羅崇本族内田土山塘盡數還以原物切不可聽¶
人説誘對換聞梘原坑用其地土起莊屋亦拆下屋料¶
退土還之必湏從我之言乃免後患他人家有互争不¶
<pb:KR4e0090_WYG_080-23a>¶
明來説者必湏皆如此行勿違勿違只要税糧出戶明¶
白至囑至囑青林寺前紅門作急便拆作急與父母造¶
合葬之地此事尤不可緩急望報來説與昱母子各處¶
莊下有榖不問多少盡數裝回遲恐不可得矣遣人去¶
時湏和氣相與切不可争閙又惹事也餘事並依行時¶
發落不許違悮致意賔畿叔之貞之䕫之序之所凡事¶
皆望用心佐輔必要停當至囑至囑病中不能一一作¶
書萬望㽞意也¶
<pb:KR4e0090_WYG_080-23b>¶
龍士熈及王貟外士華行皆曽寄書歸自袁宗範來得¶
汝書後再未得不知到家今已㡬日所已幹辦㡬事完¶
備有便望一一報來切不可依稀落落虚度日月切囑¶
羅大庸一族之中升田斗地皆湏還其原主此間已批¶
契字盡還之矣昨聞崇本有書與其家令他勿受此語¶
切不可信想他前者招五六十人同來告狀此其惡意¶
豈是甘心不受田者如今不管他家受與不受只是盡¶
數退還之縱其不受我亦退還之聽為閒田庶免後來¶
<pb:KR4e0090_WYG_080-24a>¶
之患切不可聽無知之人謬説别撥田土與之易換以¶
惹後患梘原坑莊屋亦拆棄還之切囑切囑其他逺鄉¶
但係賤價買得及受人投送互争不明之田盡數召原¶
主還之父母所買者皆用實價不在此例却湏告縣推¶
割分明不可茍且依阿貽患于後務要両月之間盡皆¶
了落不可延緩老身自聞不孝子竊璽書回後病益加¶
重氣體疼痛晝夜不停而夜更重决非久于人世者前¶
分付作墳不審的用何處切望早定作意為之亦凂告¶
<pb:KR4e0090_WYG_080-24b>¶
諸兄從臾如法堅固不可草草也餘事俱拜意賓畿叔¶
之貞之䕫之序之所四兄從㬰早成為望前月二十四¶
汝室中生二孫一男一女并示汝知之將去蘭亭是最¶
髙者傳家至寳也切不可汚損慎重慎重¶
吾病雖晝夜服藥但中懐懊惱證候日有增無减今即¶
死已不夭矣但憾稷不肖不受教訓多攬不毛之地在¶
戸将來為吾子孫之累故專遣汝叔姪歸務要减退十¶
去七八庶免後累切不可惑于他人好利之言而不從¶
<pb:KR4e0090_WYG_080-25a>¶
吾言以自取不靖也蕭氏既有子説與大新婦用心好¶
生看飬更湏好待其母更不可家中不和稷急乏盤費¶
若非父母在此已窘廹無措可遇的確便速寄來接應¶
䆃在家每日要着實幹事見功效切不可依稀茍且虚¶
度前後所附書回皆要帶來看過不可一字遺失凡前¶
書所發落者老病之人更不再寫但盡心作力為之晝¶
夜不可怠忽平日所輔稷為非者一跡不許登吾門切¶
記切記¶
<pb:KR4e0090_WYG_080-25b>¶
　　　示姪孫挺書(八首/)¶
屢得汝書知在官平安甚慰老懐吾在此衰老日加盖¶
今年七十有四理當然也春夏間必乞身歸葢目前實¶
錄未完不敢言私也汝在官有暇不可棄書冊一切公¶
私事務皆湏依道理行分毫非義之利不可茍取務學¶
慎行一日長進一日方好不可與輕薄不着實人相交¶
常常㸃檢自己但有過失即改之有暇與之䕫徃來叔¶
姪互相規益更好鄉里動静有所聞數寫書寄來吴朱¶
<pb:KR4e0090_WYG_080-26a>¶
皆當今賢人君子汝幸在侍下朝夕觀其所行聽其所¶
言倣而行之自有長益勉之勉之致意張御史徃年見¶
所和唐律曽有一詩託楊顥将去不知顥不曾達近日¶
於他處得之今寄去汝可為達也外有清溪家譜寄之¶
䕫書一封在内汝可自送去汝父墓誌二月凍解寄便¶
舟持來不誤汝也正月初三日¶
近有一書託祭酒先生帶來與汝今因秦御史行便再¶
附此楮所望汝者卓立為君子為仁人勿墮於流俗庶¶
<pb:KR4e0090_WYG_080-26b>¶
㡬不忝門戶大抵持身為本身正則所行正擇交為要¶
交善則所處善閒暇即讀書進學以古人為師無負老¶
人所望之䕫㑹間亦道老人此意也此間半年多不得¶
鄉問每用懸心南京必常有聞不惜頻附報來三月一¶
日夜燈下寫¶
平日教爾修已處人以免罪戾今聞來徃人之言汝為¶
同僚所欺侮此必是汝之誠意未至盖未有至誠而不¶
能感人者也宋張横渠先生教學者不幸與匪人同處¶
<pb:KR4e0090_WYG_080-27a>¶
但常自家㸃檢不令己身有過大抵士君子豈可致自¶
己有過汝切戒之切戒之吾亦聞此人平日所為只是¶
汝與之同僚當曲意包容一毫不可與校他山之石可¶
以攻玉汝積習之乆自可成徳亦與之䕫道吾此意吾¶
今所寄之䕫書可令附歸與其兄弟觀之使改行也汝¶
亦頻頻寄書汝兄弟令循禮法善處鄉里也正月六日¶
平日教汝分毫皆湏守禮法庶免罪戾汝在衙門内豈¶
可問人索官紙寫私信雖是半張亦係官物但舉發即¶
<pb:KR4e0090_WYG_080-27b>¶
有罪今後切戒毋蹈前非吾詩汝可照依今改去者自¶
錄一本整齊小楷仔細對過寄來發回與稷汝不可於¶
南京刋刻切不可不可昨晚偶有所聞故再附此致惓¶
切之囑¶
䝉啓來得汝書知在教學甚喜此是大人長者與進汝¶
汝須加意不可怠忽大抵教學之法須小心導誘不可¶
急躁切記切記雖在教學然不可荒廢職事更不接納¶
鄉邑小人以壊名節稷之不肖具之䕫書中汝可索觀¶
<pb:KR4e0090_WYG_080-28a>¶
自警也汝父墓銘後寄來必不悮也¶
吳都相公書來言汝誠實朱都相公書來亦言汝能謹¶
用慰老懐然汝尤須加謹以不負大人君子之許與以¶
副吾望吾在此凡物不乏用汝數寄物來甚乖吾意欲¶
悉遣還則道逺累人不便故强存之然終未嘗用也和¶
鼎将來布今發回汝自今宜戒也更與學錄具道此意¶
宜共戒也汝父墓表就附和鼎歸汝可錄一本寄二伯¶
及諸兄弟觀也吾家子孫惟當謹守清白之傳不可以¶
<pb:KR4e0090_WYG_080-28b>¶
辱先世吾為稷累日夜懊惱奈何奈何學錄處匆匆不¶
曾寫書汝以此示之共知吾意也此間長幼皆平安如¶
常五月望夜燈下書¶
汝錄去謬詩初意只得汝閒暇自寫何以煩勞他人且¶
達堂上之聽皆由汝多事不静也且汝一檢校末職亦¶
敢私用監生是汝僣分憲臺是綱紀之司末職尤須戒¶
謹庶免譏怒自今戒之所錄來者今畧改正再寄去不¶
當在衙門為之亦不可令達官知之惹譏謗也為此切¶
<pb:KR4e0090_WYG_080-29a>¶
湏隠約不可彰露也一應紙筆等費用可於兵部徐大¶
人支俸已有書達徐公矣付挺孫此書汝可自觀不可¶
示人¶
東里老人書示姪之䕫姪孫挺吾近日為不肖子姪作¶
過見累憂惱不已而疾病日增此况汝曹可想知也所¶
望汝叔姪持身謹行動師古人而毋貽人譏誚吾家子¶
弟皆不淑也勉之勉之心緒不好亦無暇及餘事但南¶
京有聞鄉里事不惜頻頻詳悉報來¶
<pb:KR4e0090_WYG_080-29b>¶
　　　寄昇姪秫子¶
吾此月初九日至淮安今日午必到儀真途中一行長¶
幼貴賤皆安家中俱不必慮到南京必換舟從安慶南¶
康而歸長江大湖雖多南風幸今春水未漲也吾所過¶
未嘗登岸入城雖有聞知來見者未嘗有所受之以此¶
自家胸次泰然汝兄弟各湏謹慎事事依我所發落行¶
不可遺墮不可改昜母親有病請蒋先生看療不可捱¶
過吾過東昌因食片梨泄瀉六七日服藥始觧大抵有¶
<pb:KR4e0090_WYG_080-30a>¶
病之人不可不絶生冷之物慎之慎之時常㸃檢大門¶
中門之内不許諸皂傍㽞生人更約西邉家人不許引¶
惹人來徃恐為不利餘事悉依前命而行匆匆只此秫¶
昱長夀勤用心讀書不可墮虚度日月也又批閏二月¶
十一日四更過揚州揚子橋燈下寫¶
途中並不遇鄉里來者故不知吾家消息併示汝知之¶
　¶
　¶
<pb:KR4e0090_WYG_080-30b>¶
　¶
　¶
　¶
　¶
　¶
　¶
　¶
　東里續集巻五十二¶
