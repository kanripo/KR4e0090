# -*- mode: mandoku-view; -*-
#+TITLE: 東里集
#+DATE: 2015-08-25 00:19:19.386413
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 續集卷三十七
<pb:KR4e0090_WYG_065-1a>¶
欽定四庫全書¶
　東里續集巻三十七　　　明　楊士竒　撰¶
　　墓誌銘¶
　　　刑部俞主事墓誌銘¶
刑部主事俞得濟公廣卒其孤希俊將奉柩歸葬處州¶
之遂昌以刑部主事周得琳所具事狀請銘公廣甞從¶
余翰林十餘年銘不得辭俞之先居睦州宋季有仕遂¶
昌者因家焉而自曽大父以下皆不仕父則榮母毛氏¶
<pb:KR4e0090_WYG_065-1b>¶
得濟其諱公廣字也幼孤長克勵於學渉獵既博矣從¶
先生長者習詩律永樂六年詔翰林集四方儒學之士¶
纂脩永樂大典及能書士職繕寫公廣以能書薦書成¶
被賜賚詔就翰林益進其藝十八年擢兵科給事中勤¶
慎詳敏克舉其職坐累出為邯鄲縣丞當要道過使客¶
百費取給於縣者日輻輳公廣爲之有方民不困而事¶
集尤以寛厚得民心洪熙改元召還為刑部照磨尚書¶
給事中皆言其才陞刑部廣西清吏司主事盡心獄中¶
<pb:KR4e0090_WYG_065-2a>¶
無寃滯者宣徳五年有司援例奏贈其父承徳郎刑部¶
廣西清吏司主事封其母太安人妻李安人制可命未¶
下而公廣以疾卒是年七月十五日也享年五十有一¶
子男二長希俊次希傑女三長者歸吳宗智餘在室孫¶
男女各二公廣居官不為崖岸不失持守遇事不平直¶
發之不為茍黙雖數以是召怨咎不悔其才可用且未¶
老而遽卒惜也銘曰¶
才與時際兮宜厥施兮奄長逝兮孰所致兮¶
<pb:KR4e0090_WYG_065-2b>¶
　　　國子助教邵先生墓誌銘¶
北京國子監助教邵先生卒其子壇均介吾友翰林檢¶
討許子謨先生求為墓銘余數過監學重邵先生淳厚¶
端雅盖良師範也許先生又言壇均惇於孝行有足尚¶
者遂受事狀為叙而銘之叙曰邵世家福州之懐安先¶
生之曽大父野雲大父復真父彦英皆隠居不仕母劉¶
宋侍御史文濟之孫先生諱煇字時晦幼喪父母賢必¶
欲成其學問先生亦蚤克自勵遂入邑庠受業明經師¶
<pb:KR4e0090_WYG_065-3a>¶
退而就其同門之賢者相講論切磋令下調閭右實京¶
師先生家在行居京師踰年援例免歸而家益貧復入¶
邑庠卒業永樂丙戌登進士第為翰林庶吉士預脩永¶
樂大典勤於職務同輩服其能時寓應天府學坐家人¶
弗戒火延燬廟學謪戍邊者十五年處患難泰然不以¶
戚其中用薦召還除國子助教其學講貫有素其誨人¶
盡誠學者皆樂歸之平素履行清謹重信義其友兵部¶
郎中黄安卒於北京無强有力親戚在側先生為治歛¶
<pb:KR4e0090_WYG_065-3b>¶
含畢而遣子壇走數千里歸其柩及其家於閩其行槩¶
類此在太學將九年甞賜勑命授脩職佐郎而卒於宣¶
徳七年八月六日享年七十有二其配錢塘郭氏安道¶
(闕/)子生男女各二男即壇均女蚤喪其長者次嫁進士¶
廖伯牛葬以卒之明年某月日墓在其邑某鄉某原銘¶
曰¶
國有成均賢士所闗必有師氏乃成衆賢正學篤行由¶
躬率先維師其難匪今則然維時晦甫茂敦蹈履授業¶
<pb:KR4e0090_WYG_065-4a>¶
解惑式振厥士既夀考終而藏在此銘以昭之亦慰孝¶
子¶
　　　嚴迪徳夀藏墓誌銘¶
吾邑嚴君迪徳馳書北京謂余有生者必有死吾今年¶
七十有五即旦夕獲全歸幸矣雖吾生甚貧然顓顓持¶
其身不敢踰越誠懼辱吾之先人亦欲吾之子若孫皆¶
不敢辱也已豫營一丘矣竊歎近世死者其子孫徃徃¶
鉅資豐幣請於縉紳大夫求誌其葬縉紳大夫或未知¶
<pb:KR4e0090_WYG_065-4b>¶
察也甚者文跖為孔飾市儈為道徳貽世譏誚雖吾之¶
子弱且窶不足以動時貴人亦非吾所願也子於人善¶
率紀實如吾意然子之年加於吾矣盍及今無恙豫為¶
誌一言亦及吾之見也余家與嚴世㛰姻迪徳於余為¶
從表叔余仕於兩京四十年前年始一歸鄉里親交物¶
故殆盡迪徳巋然雖老而徤能時時過我今别又三年¶
恒徃来予懐有託其何以辭嚴故西昌文獻名家宋舘¶
閣校勘肅稱朴山先生其五世祖也父從禮洪武中國¶
<pb:KR4e0090_WYG_065-5a>¶
子學正剛毅端方三子迪徳其季也名福真涉獵學問¶
存心端厚而志行堅確内惇孝友愛兄之子如子而嚴¶
其訓有弗率者畧而不校接人意度和裕言必當理安¶
貧守義非其所當得一芥不取親戚交游有急赴之恐¶
後間有挾勢来侵者迪徳絶口未甞言亦未甞一語干¶
人以私自縣令丞及邑之賢士君子皆禮遇之布衣蔬¶
食居常休休自得也論今西昌善士非迪徳其誰歟嗚¶
呼前輩流風餘韻逺矣後生薄俗馳騁世利為雄長彼¶
<pb:KR4e0090_WYG_065-5b>¶
固不知重迪徳然率遽起遽仆忽焉如浮雲飛鳥之過¶
目若迪徳蒼顔皓首既夀而康履貞居安自少壯至老¶
坦坦如一日謂非人之所自致乎迪徳娶宋氏先卒子¶
男一顯女四其一嫁國子學録梁㮚餘皆歸士族迪徳¶
之夀及子若孫皆未可涯余既述其行之槩又銘其藏¶
俟屬纊既刻之銘曰¶
盈則有虧榮則有悴芒芒天壤其孰非寄陶有自輓杜¶
有自誌超哉達人千載一致¶
<pb:KR4e0090_WYG_065-6a>¶
　　　葉侍郎墓誌銘¶
宣徳元年朝廷以蘇松常鎮嘉湖諸郡姦吏土豪肆為¶
貪虐以毒細民久而愈甚特降璽書命大理卿胡槩㕘¶
政葉春巡歴訪察務去惡以寧善後又益以錦衣衛指¶
揮任啟監察御史賴瑛槩等奉命所至秉公推明行之¶
以果無所屈撓於是暴者以仆困者以起横者以折弱¶
者以立上之澤下流下之隠上達數郡之内氛翳廓清¶
畎畝閭閻咸有生氣時事之裁制一董於胡然在葉之¶
<pb:KR4e0090_WYG_065-6b>¶
鄉邦知之素明而行之無私葉盖有助焉竣事還奏上¶
嘉之數人者皆進官春進刑部右侍郎嵗中得風疾上¶
命太醫視療久未瘳奏乞歸從之後竟不起八年六月¶
十八日也春字景暘世家嘉興之海鹽其先本林氏考¶
諱祥幼喪父母鞠於表兄葉某遂冒葉氏景暘幼警敏¶
知學有才識洪武中舉自邑吏歴事吏部者六年永樂¶
初禮部尚書李志剛知其通練能謹薦於朝擢主客清¶
吏司主事階承事郎以勤敏周宻為上官所重三年陞¶
<pb:KR4e0090_WYG_065-7a>¶
本部郎中階奉議大夫進奉政大夫丁内艱去服闋仍¶
舊職三考以績最陞兩淮都轉鹽運使嵗餘丁外艱服¶
闋改福建布政司右㕘政仁廟嗣位来朝遂與廣西右¶
布政使周幹同被璽書巡視應天鎮江蘇常湖松杭州¶
嘉興八郡訪民利害而建革之嵗餘歸今上嗣位景暘¶
復詣蘇常諸郡者再中改四川布政司右㕘政未行又¶
二年而拜侍郎之命又二年而卒春秋六十有四娶吳¶
子男三長懋次林次森女一適(闕/)孫男七觀鼎昇璿璣¶
<pb:KR4e0090_WYG_065-7b>¶
玉衡其葬在邑之大易鄉平(闕/)　　　懋奉事狀介¶
翰林庶吉士趙智来拜乞(闕/)　辭而不獲乃叙而銘之¶
銘曰¶
仕歴中外才際時和厚靖恵敦執持恭勤劼毖勵職司¶
行於鄉邦公弗私登貳六官荷眷知六十考終樂全歸¶
来世有考視刻辭¶
　　　宣郎中墓誌銘¶
宣彦初諱嗣宗蘇之嘉定人永樂三年詔郡縣舉楷書¶
<pb:KR4e0090_WYG_065-8a>¶
士蘇舉彦初既至奉命從中書舎人書誥勑無幾簡從¶
事翰林諸學士皆重之嵗餘坐累謫交阯時尚書東莱¶
黄公總交阯布政司按察司一見彦初知其才良寘諸¶
左右任之事深得其助益禮遇日厚交阯九年始歸復¶
被召入翰林遂授中書舎人又簡文淵閣專書内制二¶
十二年扈從北征既還丁祖母憂洪熙元年驛召至復¶
其職賜勑命贈其考子朝中書舎人妣唐孺人贈其故¶
妻譚封繼室范皆孺人宣徳元年扈從東征還進吏部¶
<pb:KR4e0090_WYG_065-8b>¶
驗封員外郎食其禄仍從事文淵閣三十五年皆扈從¶
巡邊兩朝實録成以繕寫勞賜襲衣文綺表裏白金進¶
本司郎中禄秩仍從事文淵閣賜誥命進其考郎中妣¶
宜人乃進其故妻繼室皆宜人六年夏彦初得疾醫藥¶
久不効是年十月十三日卒享年五十有二彦初甫三¶
嵗祖均徳及父母俱喪鞠於祖母葛稍長日悲念父母¶
不絶而事祖母甚孝祖母躬勤織紝資其學彦初亦克¶
自勵駸駸有進益且卓然有立志鄉老長皆竒之謂宣¶
<pb:KR4e0090_WYG_065-9a>¶
氏有後言於邑大夫舉為區長非其志也固辭會楷書¶
命下郡守曰莫踰宣彦初矣遂送詣京師彦初在翰林¶
最久恭慎小心克勤旦暮未甞以私廢公處同列温而¶
有讓衆或臨事憚勞費至出語相侵彦初獨怡然不作¶
於詞氣而請自任士論以是多之為人疏達誠實行已¶
端重不肯茍且雖家無餘貲遇人窘急倉猝能致義助¶
故其病也卿大夫之賢者屢造視之及不起咸徃哭弔¶
可以知其人矣子男三謙益泰皆幼女四黄暄陳述侯¶
<pb:KR4e0090_WYG_065-9b>¶
寛其壻也一尚幼其卒之眀年某月陳述奉喪歸葬於¶
鄉其友黄養正具事狀求為墓銘彦初余所心愛重者¶
為之銘曰¶
和而莊坦而慤處事平執事恪履險夷一恬漠嗟彦初¶
不復作¶
　　　故嘉議大夫刑部右侍郎段君墓誌銘¶
宣徳九年二月二十九日刑部右侍郎段君卒於南京¶
家素貧僉都御史吳君敏徳既經紀喪事禮部尚書胡¶
<pb:KR4e0090_WYG_065-10a>¶
公源潔以聞上為悼歎賜祭命有司營葬於是吳君使¶
人北京需葬銘而胡公以屬士竒嗚呼段君者世所謂¶
仁人君子也又士竒素所交游士竒宜銘按國子司業¶
陳君光世狀段之先居南康之建昌世業儒其曽祖(闕/)¶
營田郎中篤修徙吳中父志清又徙常州之武進母葉¶
氏君諱民字時舉自幼温重頴敏喜學且其父母惟一¶
子篤意教之故徳器蚤成登永樂甲申進士第為翰林¶
庶吉士時太宗皇帝命禮部翰林院准天經之數選曽¶
<pb:KR4e0090_WYG_065-10b>¶
棨等二十八人就文淵閣盡出中秘書使進其業旦暮¶
給大官饌又月給膏火之資盖期之於大用而君與焉¶
君祗體上意益勵弗懈而文學大進與脩永樂大典丁¶
内艱去服闋除刑部山東清吏司主事授承直郎蒞官¶
廉慎而明敏克勤恒存哀矜惻怛之心處疑獄必歸於¶
厚麗辟者咸以得君為幸踰年扈從赴北京召脩四書¶
五經及性理大全書書成被重賜復還刑部陞郎中益¶
精獄議尤為尚書所重凡大獄必咨君剖奏章必歴君¶
<pb:KR4e0090_WYG_065-11a>¶
閱乃上在刑部八年山東妖婦唐賽兒作亂三司官以¶
縱寇誅詔廷臣簡代者共推舉君數人授君山東布政¶
司㕘政同舉中有畏難者君曰竭誠以共吾職耳何足¶
計利害哉下車敷宣徳意整飭紀綱綏撫殘氓剗革宿¶
弊政理一新吏民恱戴居三年召同考禮部會試士論¶
服其衡鑑又三年召赴闕命以本官署户部右侍郎之¶
南京是時車駕在北京久南京諸司習於玩愒任錢榖¶
刑名者其務叢脞尤號不治君至躬勤率之莫敢或違¶
<pb:KR4e0090_WYG_065-11b>¶
始若扞格已而服從咸脩其職明年實授本部右侍郎¶
又明年改刑部其振起作新一如户部罪人聞君至皆¶
相慶於獄伸抑疏滯旬浹之間聲譽用彰三年以績最¶
賜誥授嘉議大夫贈其祖若考皆嘉議大夫刑部右侍¶
郎祖妣李淑人封其母太淑人妻盛淑人初為㕘政考¶
滿當得誥言於朝願推以封母從之至是母年將九十¶
得封者再人皆榮之君忽得寒疾數日小瘥矣將出視¶
事左右謂未可以風曰數百人困坐獄中翹跂待我奈¶
<pb:KR4e0090_WYG_065-12a>¶
何可自佚㦲强出三日疾復作遂亟有問之者答曰不¶
能報上恩矣如老母何言已遂卒君性至孝初為庶吉¶
士得禄即迎父母就養京師父没後所歴官未甞不奉¶
母以行而曲盡愛敬襟宇清明坦夷表裏一致喜怒不¶
形聲色當官任事惟義所在不茍遜避與人交久而信¶
卒之日其官屬臨哭皆哀南京卿大夫之賢者皆走弔¶
哭北京自師傅六卿以下咸寓奠祭君春秋五十有九¶
其子男四寔宏安寧孫男二璇璣女三其葬以卒之嵗¶
<pb:KR4e0090_WYG_065-12b>¶
某月某日附武進先塋之次銘曰¶
仁以及民義以行身其履坦坦其存温温我懐若人於¶
古多有嗚呼時舉於今曷少亦既乘時曷不永年(闕/)¶
　斯而獨其親凡今之人(闕/)　君子(闕/)　　　　　賢¶
友¶
　　　故奉議大夫禮部儀制郎中龎君墓誌銘¶
禮部儀制郎中龎叙卒於官其子珙將奉柩歸葬吉水¶
以中書舎人宋懷所述事狀乞著墓誌銘余今年七十¶
<pb:KR4e0090_WYG_065-13a>¶
有五益倦文事然念龎氏父子皆從余翰林久不忍以¶
辭龎之先家袁之分宜十一世祖稱雲軒者始徙吉水¶
仁夀鄉傳其後資産日裕六世至季安傾家從文丞相¶
舉義勤王又三世至希凱為南雄路沙鎮巡檢叙曽祖¶
也祖弱翁龍泉縣尹父文芳好學務義母劉有賢徳叙¶
字明叙蚤喪父賴母長育少從明師學永樂初詔郡縣¶
舉善書士𨽻兩制書制勑簡其尤者十數人從學士¶
於内閣而出禁中古法書名蹟俾進其能明叙與焉時¶
<pb:KR4e0090_WYG_065-13b>¶
朝廷四方之務方殷命令多以璽書十數人者雖鮮暇¶
稍暇輒自進弗懈咸駸駸有造詣矣先是明叙父甞傅¶
兵籍既卒無他丁男有司言明叙應充伍時仁廟監國¶
南京索明叙所習書覽之嘉奨命削兵籍十年除中書¶
舎人授從仕郎自是車駕巡狩皆與扈從三考奏㝡復¶
職洪熙初賜誥命進徴仕郎贈其父中書舎人封母太¶
孺人賜誥及鈔歸省兩朝實録成以繕冩勞賜銀鈔襲¶
衣丁内艱服闋仍(闕/)　　　考奏最陞儀制清吏司郎¶
<pb:KR4e0090_WYG_065-14a>¶
中授奉議大夫食其禄仍從事内閣宣廟實録成以繕¶
寫勞賜銀幣加四品禄始専職儀制司八閱月而卒自¶
入舘閣以来三十餘年敬慎如一日純厚謙和不見崖¶
岸口未甞及人過失其度能容有誣其過及加之厲辭¶
色者怡然受之不校以是先生長者及其同官皆重之¶
無間言云家居事親孝親沒哀慕不衰睦族婣患難率¶
扶持之朋友有急必赴恤僮奴如子公退時共賔客觴¶
咏為樂所為詩有淇園藁其生洪武丁巳三月二日其¶
<pb:KR4e0090_WYG_065-14b>¶
卒正統戊午十二月二十八日享年六十有二娶黄氏¶
封孺人子男四長瑒次珙亦以善書授試中書舎人父¶
子同朝縉紳榮之次瓛次瑛女二長適黄次適周孫男¶
若干明叙之葬以卒之明年某月日墓在某原銘曰¶
弗騁以角弗巧以琢而任其樸噫嘻其樂¶
　　　衛孟敬墓誌銘¶
衛世家河東系出漢御史大夫綰歴晉唐及宋仕籍不¶
乏金人入寇徙河南歸徳之榖孰至元有曰慶甫好施¶
<pb:KR4e0090_WYG_065-15a>¶
予生伯升瑰瑋有材畧以軍功積官至萬户孟敬之大¶
父父也孟敬諱整為人敦愿内而事親敬長外而處戚¶
姻鄉䣊舉無違禮以行義訓子孫以勤儉致饒裕而好¶
施予有乃祖之風焉永樂壬寅五月得疾(闕/)日召諸子¶
申論惇睦之道又遺訓長子之在官者以必盡臣節言¶
訖而終是月五日也享年五十有八娶畢氏子男六鎮¶
欽祥清鏞鐸鎮中鄉試為大名縣學訓導今陞左春坊¶
司諫女六祖榮郭亮武盛劉正髙林其壻也其一在室¶
<pb:KR4e0090_WYG_065-15b>¶
孫男四俊乂聰敏女二諸子以卒之嵗某月某日奉葬¶
于其鄉南原先壠之次先事鎮以翰林編脩徐永達所¶
狀事行請銘余於鎮有同寮之誼不得辭為叙而銘之¶
銘曰¶
端其存厚其施以全其歸以昌其世¶
　　　陳處士墓誌銘¶
處士姓陳氏諱霖字士恱陳氏其先居金陵五代之際¶
大理評事諱暉者始居泰和世業儒至宋而仕宦科第¶
<pb:KR4e0090_WYG_065-16a>¶
甚盛彬及從子&KR0034;皆理宗朝進士彬官至提㸃刑獄&KR0034;¶
國子監簿監簿文丞相進士時座主後公過泰和為新¶
其居第至今鄉里誇道為榮處士五世祖也祖存道元¶
安逺縣學教諭父煥章母曽氏繼蕭氏處士兄弟四人¶
其仲處士也為人端厚和易自少喜學問安成劉雲章¶
先生甞教授其鄉處士與其兄士瞻從之學兄弟皆為¶
先生所重駸駸有造詣矣無㡬士瞻舉進士去後為興¶
寧縣主簿父已老二弟皆幼而處士始弱冠凡公府徭¶
<pb:KR4e0090_WYG_065-16b>¶
賦及家之祭祀賔客寒暑朝夕所出皆治于處士而皆¶
當其父之意平居孝事父母及其繼母友於兄弟愛弟¶
與子一督之學士瞻甞坐謫逺外嫂鄧早沒遺三女及¶
劉氏妹夫婦皆沒遺二女皆鞠於處士既長為擇壻備¶
禮而嫁之行(闕/)擇義鄉人服其公有爭訟率徃求直而¶
樂於恬靜甞(闕/)省兄至興寧留旬日而去縣人莫有知¶
者及弟士啟子禮先後登第士啟自禮部郎中陞山東¶
㕘政禮為思南知府人皆為陳氏榮而處士意澹然入¶
<pb:KR4e0090_WYG_065-17a>¶
則與士瞻相怡愉出則陶其趣於山水之間盖其自視¶
舉無以易此樂也晚喜寫墨竹日為之不厭人因其所¶
自號稱恱巖居士云永樂丙申十一月二十四日卒享¶
年六十有三娶戴氏故儒家有婦徳先卒繼曽氏子男¶
五長禮今為臨安知府次禧舉鄉貢為辰州府學訓導¶
次祚為士啟後次祊女三長嫁羅以智次嫁蕭徳莊次¶
許嫁郭暉孫男一肇女四處士之葬也以卒之又明年¶
二月二十四日葬在山槎鄉鵓鳩岡先塋之側而未有¶
<pb:KR4e0090_WYG_065-17b>¶
銘先宜人處士族姑余其外弟也於是禮以翰林脩撰¶
曽鶴齡所述事狀屬余銘銘曰¶
焜焜其先駢榮累芬濟濟其承繩武續聞嗟士恱甫潛¶
彼遐陬孝士于行匪于顯幽喬喬珠林爰託我居擷芳¶
挹清優游怡愉白髪歸全其藏有墳春秋雨露来来子¶
孫¶
　　　左處士墓誌銘¶
監察御史南城左瑺永樂癸卯三月二十六日喪其父¶
<pb:KR4e0090_WYG_065-18a>¶
處士公奉中書舎人同邑章文昭所述處士行狀介刑¶
部員外郎吾郡周恂如求銘其墓按狀左氏世家旴南¶
城元季徙麻源三谷至處士又徙郡城之西曽祖諱欣¶
祖諱明叔元(闕/)公府從事父諱彬卿平樂州學正母寗¶
氏處士諱謙字彦彰從父進士友信無子以父命為之¶
後天資明敏自少喜學問不煩程督於經史諸書過目¶
輒能記誦不忘長益博通百家貫穿古今逺有造詣而¶
事其父母及所後父母一於孝所後母鄭氏久病氣絶¶
<pb:KR4e0090_WYG_065-18b>¶
已三日獨胸次微温衆環視不見生意欲舉歛處士不¶
可力求醫療竟甦母恒言微孝子吾死久矣父母沒皆¶
哀毁而葬祭以禮友於兄弟慎擇交友而敬久不衰急¶
於義舉未甞與人較曲直而鄉人有持曲直不能平必¶
就而質之守令數薦起之皆以親老辭然教其子必在¶
於事親瑺登第歸省諭之曰由祖宗積累致汝有今日¶
如或一毫於國事不能盡忠忝爾祖矣其終勉之平居¶
一由儒者之道釋老巫覡之流未甞及門恒不忘三谷¶
<pb:KR4e0090_WYG_065-19a>¶
山水之勝自號三谷居士春秋八十有六而卒娶劉氏¶
繼周氏俱有賢行先卒子男四英瓛傑瑺瑺永樂十六¶
年進士任浙江道監察御史孫男七紹宗益宗顯宗超¶
宗興宗述宗輝宗女二曽孫男一愈處士之葬以卒之¶
嵗某月日其墓在邑某鄉某原銘曰¶
左氏所出自齊公族丘明素臣郢㳺聖門名漢者雄晉¶
曰太冲在唐曰震代有耀宗厥来徙旴益蕃以昌累善¶
積仁顯聞鄉邦學士繩繩逮彦彰甫欽厥攸行靜言幽¶
<pb:KR4e0090_WYG_065-19b>¶
處巻而弗施以遺厥後惟彦彰甫沒且弗朽¶
　　　胡處士墓誌銘¶
永樂十八年十月二十日豐城處士胡宗仁卒享年六¶
十有三將以明年某月日葬其邑某鄉某原胡之先出¶
成都有諱諒者唐貞元中與韓愈歐陽詹同登第其長¶
子讓僉判撫州因家崇仁讓次子寂又徙豐城之厚郭¶
遂為豐城人至諱叔恭諱孟寅處士大父父也孟寅六¶
子其二處士也諱某天資質實頴敏好學問居家有孝¶
<pb:KR4e0090_WYG_065-20a>¶
友之行於處族婣朋友能盡其道以仁恕為行已之本¶
詩禮為傳家之器其善人者歟娶鄒氏子男四軫輗軏¶
軾軾先卒女三徐仲殷李大猷周某其壻也孫男四鍾¶
鑑鐸釗女三軫永樂乙未進士授兵部車駕清吏司主¶
事氷檗之操有聞縉紳間知者以為處士之教也於是¶
軫奔訃將歸齎國子助教徐疇所狀處士世出行實介¶
司諫曹曼齡請銘其墓余雖前未識處士觀其子可以¶
知之矧有如助教君所述者乎銘曰¶
<pb:KR4e0090_WYG_065-20b>¶
緼仁好善而蹈義兮栖遲丘園樂洩洩兮式光大之德¶
厥嗣兮¶
　　　楊宗榮墓誌銘¶
處州之松陽楊宗榮年七十卒既葬矣後三十有三年¶
其孫巨容以某官某所述世出行義介前國子典簿葉¶
允元請銘其墓按楊氏系出漢太尉其後子孫益衆散¶
徙江淮閩浙間至宋有諱某者為金華主簿其子信為¶
衢州教授始来居松陽歴若干世至安道宗榮父也母¶
<pb:KR4e0090_WYG_065-21a>¶
葉氏宗榮自幼喜讀書為詩家居敦孝友處宗戚鄉䣊¶
恒輟有餘賑匱乏及葬其死之無歸者攻醫有疾率濟¶
之善藥尤以諒直為鄉人所服縣甞舉耆老資以集事¶
晚好黄老清静之道幅巾逍遙泉石之間有以自得卒¶
以洪武己巳五月十三日娶葉氏子男二景和人傑孫¶
男四巨容巨信久章久祥巨容今為長葛知縣孫女二¶
銘曰¶
力善而施弗達以試澹乎以愉尚厥志後有考之此其¶
<pb:KR4e0090_WYG_065-21b>¶
識¶
　　　洪珷夫墓誌銘¶
青田洪珷夫既卒而葬矣其孫廷信奉禮部郎中葉仕¶
寧所述世系事行介前國子監典簿葉允源来求墓銘¶
洪之先居番昜系出宋贈太師魏國忠宣公皓皓之孫¶
曰純為曹屬于括始自番徙括居青田之鴈衢珷夫八¶
世祖也髙祖秉哲元閩海翼上千户曽祖疇脩徳樂善¶
所交多名賢石塘胡先生甞賦其所居延桂楼趙文敏¶
<pb:KR4e0090_WYG_065-22a>¶
公甞記其所創太清宫白雲菴而皆文敏所書云祖鉉¶
考宗江俱畜徳不仕妣張氏珷夫諱某字尹武珷夫其¶
别字也儀觀偉然事親能孝生養死祭一致其誠於睦¶
族人處鄉人皆得其意捐貲以賑貧乏無告者不間於¶
識不識珷夫讀書通古今有材畧元季尚少郡辟司倉¶
不屑就天兵下處州總帥聞其名召主給饟井井不紊¶
帥數稱其才已而免歸皇明既混一海宇則命其弟出¶
仕珷夫留家居治田園新居室名其藏息之軒曰清逸¶
<pb:KR4e0090_WYG_065-22b>¶
儒生君子與之㳺者多為之賦客至焚香鳴琴觴詠為¶
樂既老葛巾藜杖攜朋徒及其諸孫日徜徉山林泉石¶
之間雖曠焉無所係于其心而謹循憲度不少縱以田¶
賦屢長萬石區率先集事而尤以公平而民恱服雖不¶
仕而所以刑於家施於鄉者人未甞不以仕望之也其¶
卒以洪武己夘十月二十五日其夀七十有七其葬在¶
訪川吳岡之原其配葉氏其子某某某其孫三庭信庭¶
質庭翰其曽孫男二克鎮克鏸女一銘曰¶
<pb:KR4e0090_WYG_065-23a>¶
有韞其中器之良恬澹愉佚履幽貞鬱乎斯丘歸永寧¶
　¶
　¶
　¶
　¶
　¶
　¶
　¶
<pb:KR4e0090_WYG_065-23b>¶
　¶
　¶
　¶
　¶
　¶
　¶
　¶
　東里續集巻三十七¶
