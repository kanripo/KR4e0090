# -*- mode: mandoku-view; -*-
#+TITLE: 東里集
#+DATE: 2015-08-25 00:19:18.366430
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 文集卷十六
<pb:KR4e0090_WYG_016-1a>¶
欽定四庫全書¶
　東里文集巻十六　　　　明　楊士竒　撰¶
　　墓表¶
　　　彭士揚墓表¶
士揚諱詡彭氏其先見余所作其父墓志父原復母劉¶
氏士揚蚤孤劉賢教育之士揚亦自童丱克卓立不肯¶
在人後其父之同産兄横侵寡孤業而僕𨽻使士揚母¶
子無可柰何乃走依外氏夙夜刻苦自奮數年學日見¶
<pb:KR4e0090_WYG_016-1b>¶
端緒乃歸其從女兄之夫蕭用道授以尚書經鄉人之¶
欲成其子弟者爭延士揚爲塾師士揚事母孝事伯父¶
母如父母而扵伯父母之子盡友愛吉安郡學舉士揚¶
訓導赴吏部送翰林考經義時胡文穆公為學士曰吉¶
學之師非深扵經者不稱加嚴命題士揚熟扵經傳而¶
條析明暢翰林諸公皆稱歎其難能尚書蹇公覽其文¶
喜曰今之教官能是者千百之十一時英國公奏求儒¶
師太宗皇帝命吏部擇行端而有文學者畀之遂以士¶
<pb:KR4e0090_WYG_016-2a>¶
揚對從之英國好賢禮士得士揚甚喜朝退之暇相與¶
討論載籍辨析至理厚見禮遇從英國赴交阯凡在軍¶
中奏䟽檄諭悉出其手皆事理詳明文辭得體英國扵¶
事關切要者必與定議而士大夫謫居交阯者賴其存¶
濟甚多宣徳初英國言其賢扵上遂授國子監典籍監¶
故有文籍板歲久缺壞狼籍士揚悉彚次而整齊之見¶
故元諸儒所輯觧小學書闕逸三之一嘅然曰此朱子¶
切切爲學者端本澄源而作何可&KR0440;乎徧求善本出已¶
<pb:KR4e0090_WYG_016-2b>¶
資録補刋完雖職不預教事而諸生執經請業者無虗¶
日司成有大著作必經士揚閲一時翰苑諸學士皆扵¶
士揚徃還有斯文之契士揚爲文理明辭逹爲人篤扵¶
義雅澹䟽暢緩急可恃負直氣能輔人扵道從叔爲御¶
史過家行有不當力諌之曰千尋之繘絶扵寸朽豈得¶
不慎不聽卒坐是僨或以不直加之容而不校余家扵¶
彭氏世姻士揚在兩京扵余尤厚於見愛也獨不以姑¶
息余深德之一日扵吾家飲酒談笑懽甚就座得風疾¶
<pb:KR4e0090_WYG_016-3a>¶
明旦舁歸治數月少瘥白其情扵朝命致事還鄉踰年¶
卒京師士大夫聞訃皆悼惜之英國爲位祭之其卒以¶
宣徳五年九月某日春秋五十有六配劉子二男二女¶
於戱世之庸衆人其生無一之可稱及歿徃徃得名公¶
貴人爲之稱道誇譽以垂緜逺蓋有子克致之也如士¶
揚非世所謂賢人君子歟茍其素相知而有公世道之¶
心者可使無聞扵後哉故爲述平生大槩表諸墓道使¶
其家刻焉¶
<pb:KR4e0090_WYG_016-3b>¶
　　　沈學士墓表¶
嗚呼此吾友翰林學士沈公之墓沈世家松江華亭大¶
考諱徳輝嘗爲郡史平反寃獄百數十人鄉稱長者妣¶
宋氏考諱易仕爲諮議叅軍無幾棄官養親而授徒里¶
中惇行倫誼集五倫詩以教學者而甘貧樂義人號苦¶
節先生妣顧氏有善德二子長即公諱度字民則次粲¶
字民望公天資温雅敦寔自㓜嗜學愽渉經史洪武中¶
郡邑交舉文學弗就坐累謫雲南䟦渉萬里處患難¶
<pb:KR4e0090_WYG_016-4a>¶
其中裕然時同謫者多名人率扵公交逹官重帥争欲¶
迎致公舘下岷王具禮幣聘之既至屢進直言居無幾¶
辭去都督瞿能知賢下士延扵家塾爲弟子師旦暮躬¶
請益焉其入京師也以公偕行時太宗皇帝初臨御命¶
翰林舉賢才今禮部尚書江陵楊公爲編脩以公名上¶
擢翰林典籍方時制勑填委既視草學士以下率分書¶
之上獨覧公書稱善一時翰林善書如觧大紳之真行¶
草胡光大之行草滕用亨之篆八分王汝玉梁用行之¶
<pb:KR4e0090_WYG_016-4b>¶
真楊文遇之行皆知名當世而胡觧及公之書獨爲上¶
所愛凡玉冊金簡用之宗廟朝廷藏秘府施四裔刻之¶
貞石傳于後世一切大制作必命公書公之書婉麗飄¶
逸雍容矩度兼篆八分八分尤髙古渾然漢意而日侍¶
清宻無間嘗賜二品金織衣新製象笏鏤公氏名塗金¶
以賜以其弟與子皆善書皆官之近侍父子兄弟並榮¶
扵朝古今以書遭承寵遇莫或加公書盖公一藝耳爲¶
文章尚興致平澹雅則不爲浮靡事上必盡誠被顧問¶
<pb:KR4e0090_WYG_016-5a>¶
必以正對由典籍陞檢討復陞脩撰遂陞侍講學士奉¶
直大夫仁宗皇帝賜誥命進協正庶尹贈其考奉直大¶
夫協正庶尹翰林侍講學士其妣宜人予告歸焚黄賜¶
鈔給驛傳宣宗皇帝臨御進翰林學士奉政大夫年踰¶
七十再上章乞致仕歸不聽公事親孝與弟粲友愛相¶
篤終身與人交久益敬爲人貞静不茍附初入翰林鄉¶
人有爲大宗伯者得君有氣勢赫赫朝士希進者日奔¶
走其門公以故舊獨自守未嘗輕造間或邀公輙以禮¶
<pb:KR4e0090_WYG_016-5b>¶
辭士論髙之閒暇閉户焚香鳴琴賦詩以自樂人號自¶
樂先生襟宇澄澹風韻蕭散所好惟載籍法書名畫古¶
器自題其齋居曰樂琴書䖏襍列花卉竒石髙人韻士¶
至必具觴酌或吟或奕意度翛然所作詩文有滇南槀¶
隨筆録西清餘暇自樂槀藏于家年七十有八一日¶
㣲病猶作和王行儉詹事小洞天詞明日捐舘宣徳甲¶
寅十月廿二日也訃聞上遣禮部郎中陳謨賜祭給驛¶
舟歸喪命有司營塟元配顧贈宜人繼陳子二芹先十¶
<pb:KR4e0090_WYG_016-6a>¶
五年卒藻中書舍人陞大理右寺副孫男二潮秀敏好¶
學先十年卒次源女三長歸俞珙餘在室曾孫男一士¶
竒與公同入翰林相交三十有三年最相得其沒也盖¶
哭之慟於是粲及藻求余表墓余忍以衰朽而忘情老¶
友哉敬為之表¶
　　　劉仲良墓表¶
嗚呼習俗之下爲士不能以義自重以得扵内自適如¶
其身或子霑一命在當路率慿藉聲勢輘轢鄉間挾制¶
<pb:KR4e0090_WYG_016-6b>¶
郡邑惟所欲是恣若後來或事敗勢失爲世僇笑盖不¶
暇慮雖有敗者相繼踵在目前亦不少自歛戢若此比¶
比也觀於今吾邑之士有子在當路而躬布衣居鄉能¶
以義自重以得扵内自適者有劉仲良焉仲良之子咸¶
佐憲外藩十六七年任重禄厚郡縣吏日趨走庭下然¶
屢迎仲良就養皆不赴仲良所居故在泰和邑市中乃¶
之邑南澄江之陰十數里買田築室率少子徃就耕所耕¶
足歲計外有餘閒釀酒獨酌賦詩爲樂泊然無他營¶
<pb:KR4e0090_WYG_016-7a>¶
或時與田夫野老分席相嬉娛盖鄉之人如不知其家¶
有仕宦也此豈流俗人所可同日語哉劉之先五代時¶
栁州判官曰况者始家泰和其後至瑩中生慶源慶源¶
生存善存善娶羅生三男子仲良其仲也諱彛自童丱¶
已雋爽頴敏書一過目能記誦時從海桑先生學初習¶
爲詩已藻思溢彂同軰皆不及爲先生所重然不自矜¶
衒雖父兄不深知之仲良有才具既壯未試詿誤謫戍¶
遼東戍長之賢者以竒士禮之有所疑就質焉仲良處¶
<pb:KR4e0090_WYG_016-7b>¶
患難十餘年不改其度如一日及老代歸則昔之朋儕¶
物故且盡獨處自怡所居有小樓名醉吟坐其中書冊¶
恒不釋手仲良平居孝友自作先祠率弟姪置祀田嵗¶
時奉祖禰遼東歸其故田廬什器爲宗人奄有者悉不¶
問䖏物能恕咸在官數寓書或詩飭勵之縉紳大夫覽¶
之咸見奬歎亦有和其詩者其平生故人在要路者未¶
嘗一通書問而聞其所爲善事輙喜津津見眉宇如已¶
出非幽貞樂善者歟仲良詩晚益蒼然有壯逰集醉吟¶
<pb:KR4e0090_WYG_016-8a>¶
槀及所著劉氏譜藏于家仲良卒扵宣徳四年四月十¶
四日享年六十有八塟以卒之歲某月日配廖氏子男¶
九長震次坤次咸永樂十年進士歴四川河南按察僉¶
事陞河南按察副使未行改廣東次逋次遽次逈次遐¶
次邈次逾一女嫁羅務習孫男十女八曾孫男一仲良¶
與余同里少同學陳先生之門相知有素其卒也咸在¶
京師聞訃遂求余文表墓嗟乎鄉人老長讀余文其必¶
扵流俗乎有感¶
<pb:KR4e0090_WYG_016-8b>¶
　　　陳䖏士墓表¶
䖏士姓陳諱果字孔碩父海桑先生國初以碩徳正學¶
望重大江之西三子皆文學傑出士林䖏士其季也材¶
髙識精負有用之具無施不可而未嘗一見扵用年四¶
十有五而卒嗚呼惜哉其先五季時自金陵徙泰和世¶
為詩書家宋元階科第入仕者六十人而䖏士之曾祖¶
祖父皆不仕䖏士自㓜雋爽亷重六七歲讀書一過目¶
輙了大義賦詩作字超躐諸兄先生長者皆矜其不凡¶
<pb:KR4e0090_WYG_016-9a>¶
長而篤孝友父母沒哀慕終身喪祭一用朱子禮不爲¶
浮屠老子之教所親有强之者曰吾敢茍徇世俗隳家¶
法以䧟扵不孝乎兄子凱不肖矯父命奪其貲直數十¶
萬緡悉寘不較曰吾豈以是傷同氣哉爲人豁逹務大¶
體而持行謹謹若䖏女雖賤視汙濁士若將凂已然未¶
嘗見詞色自少負四方之志嘗踰五嶺睇南海反而登¶
衡山絶江以逹中原歴齊魯燕趙踰大行縱覽咸陽渉¶
淮至浙弔古人之遺跡而交其名人君子充益所未至嘗¶
<pb:KR4e0090_WYG_016-9b>¶
愛華山之勝自號太華生前史官蘇伯衡為著傳以洪¶
武庚午十月二十三日卒娶羅氏有賢徳子男二孟潔¶
永樂丙戌進士翰林庶吉士孟旦泰和縣儒學訓導女¶
二長適監利縣典史蕭蕡次適曾永齡孫男六年考練¶
紑純紘女三曾孫男女各二嗚呼士誠徳足以容衆材¶
足以濟務必用扵世以著及人之功然士自重者必不¶
枉已求用固係乎用之者之求之也如䖏士之賢雖有¶
知之而皆不在當路則固莫之求也䖏士沒今三十有¶
<pb:KR4e0090_WYG_016-10a>¶
餘年當時知之者亦且盡矣士竒䖏士甥也少孤貧䖏¶
士實提奬之務學使不墜盖至今不忘謹最其平生大¶
槩表諸墓以示來者¶
　　　黄氏畫埠阡表¶
工部尚書兼詹事府詹事黄公告士竒曰福之先家¶
泗州元延祐中始徙青州昌邑擇勝得畫埠居之畫埠¶
者謂其地水木清麗若圖畫云暨吾祖又徙居邑西之新¶
郭里而自始徙之祖至吾之曾祖皆塟畫埠自余㓜時¶
<pb:KR4e0090_WYG_016-10b>¶
先府君歲春秋展先墓必侍行至則從先府君後循次¶
拜跪奠獻畢先府君未嘗不戚焉悽愴也間携余周行¶
墓下而訓之曰此皆吾之祖皆吾所自出也然吾蚤孤¶
不及究知孰爲某祖孰距今爲幾世僅知者吾祖吾祖¶
諱佑志祖妣倪氏繼唐氏二子長者伯父琬次者吾父¶
二女李士賢張士金則吾姑之夫也小子識之福謹識¶
不敢忘福又竊聞之鄉閭老長自黄氏来昌邑世以善¶
徳稱而未之有顕者今福幸叨榮二品列官六卿顧不¶
<pb:KR4e0090_WYG_016-11a>¶
能有所樹立用顕揚萬一日且老矣又懼先府君所遺¶
訓者後之人或忽焉而忘之也子嘗為我志祖考之墓¶
石惟髙曽以上墓石盍為我并志之將表之以貽我後¶
人亦俾鄉之人不昩其黄氏之初也士竒曰嗟乎蓄深¶
者發必閎公以惇徳碩材遭逢列聖禮遇之隆付託之¶
重秉恭持正夷險一心偉然時之名臣此豈一再世為¶
善施義之所能有哉所本之深而逺固當自其髙曾之¶
上雖髙曾以上體魄所藏莫能究知而皆吾之所自出¶
<pb:KR4e0090_WYG_016-11b>¶
也一氣所闗精神所聚有感通之理禮始祖必祭况始¶
祖之下又其近者乎此公之所為欲告其後之人歟仁¶
哉孝子慈孫之心也遂為志之又表之于衆曰¶
黄氏之先其藏斯在尊卑厥序左右厥位歴世云逺載¶
徳既豐何以觀之于今司空勿踐其域勿剪其植雲仍¶
繩繩後有代興¶
　　　蕭徳聚墓表¶
朝廷理租賦區各置長正一人副二人使董其事而簡¶
<pb:KR4e0090_WYG_016-12a>¶
産之殷者充焉歴二十餘年長皆歲更宣德初户部言¶
長歳更頑民慢之故多負租請復不更之制簡産之尤¶
殷者充從之然近歳長賦者怙不更率肆意厲民而細¶
民病之矣吾泰和十有二區長正副三十有六人而不¶
為民厲者裁什之一蕭徳賛及弟德聚其特然者也蕭¶
氏兄弟先充歳更長細民已愛之至是而愛之深嗟乎¶
使長賦皆若是其安有負上而厲下者哉惜乎德聚今¶
不起也德聚諱應德聚其字其别字聚學蕭氏故邑東¶
<pb:KR4e0090_WYG_016-12b>¶
南桃源里鉅家其大父斯和父安正洪武初相繼長區¶
賦安正風流文雅傑出時軰見余所爲墓文其男子七¶
人第五德聚也篤孝友性剛介持義斷斷不爲勢屈不¶
爲利變恒竭力趨公事又能捐已以盖細民以是所趨¶
事恒先集平居厚撫孤姪甞佐兄徳賛作宗譜以貽後¶
有暇短衣長笠將書冊畚鍤消摇畎畝間薅除荒蕪稍¶
倦坐塍傍諷誦謳吟暮而歸取耕讀名所居樂從儒君¶
子㳺恒賦詩自娛亦以自負其爲人槩如此卒扵宣德¶
<pb:KR4e0090_WYG_016-13a>¶
二年十二月二十二日春秋四十有九初配及繼皆劉¶
氏子男五稳秫&KR0008;穳穥女二其冢兄徳脩清澹淳厚尤¶
爲安正甫所重無子安正甫擇扵諸孫命秫為之嗣徳¶
聚兄弟皆與余交而德聚尤厚余仕兩京徳聚以督賦¶
屢至竣事必過留一再宿出所作詩介余評評己未甞¶
不共抵掌絶倒噫今已矣何可復多得其葬也前蜀府¶
紀善梁君本之銘之余書其大者爲之表盖非獨以示¶
其後人亦欲使世之長區賦者觀焉¶
<pb:KR4e0090_WYG_016-13b>¶
　　　贈文林郎監察御史羅君墓表¶
監察御史羅銓陞湖廣按察使瀕行求余表其父之墓¶
其父字景泰初余識之前翰林學士胡文穆公所公亟¶
稱其爲人且知其出吾族兄仲素先生之門以是嘗徃¶
來永樂十九年余奉命考禮部㑹試得銓喜景泰有子¶
及銓爲御史亷正恭慎聲譽日起亦知其本之於父故¶
扵表墓不辭按羅氏其先撫之宜黄人元初諱某為吉¶
水州學録遂家吉水之南坊學録孫載可載可生佑軒¶
<pb:KR4e0090_WYG_016-14a>¶
佑軒生繼道景泰之考也景泰諱世亨洪武初尚少出¶
㳺江淮時仲素先生謫居山陽清重有古道景泰從之¶
學甚見愛重時未有室先生之深友四明范啟元爲人¶
如先生有女擇所歸以先生之重景泰也遂歸之自是¶
山陽士大夫率重景泰景泰扵書通其大義爲人温静¶
坦夷而志恬退尚賢好禮賙貧䘏匱疾病死喪賴之者¶
衆有祝願之者曰吾不能報公天必報公又曰顯不在¶
公必在公嗣景泰聞而謝之曰凡吾所爲皆出心之所¶
<pb:KR4e0090_WYG_016-14b>¶
不能自己豈望報乎其與人交有誠閒居篤扵教子恒¶
舉古人所爲可傳者勵之曰彼亦人也其可不自奮二¶
子咸克卓立如父之志景泰卒扵某年某月某日春秋¶
若干宣徳某年以銓貴贈文林郎福建道監察御史其¶
配范謹於内徳贈孺人其子長釭次即銓孫男若干翰¶
林編脩楊夀夫嘗為余言歲庚子偕賛善陳仲完考應¶
天府鄉試燭下閱巻過夜分一巻去取未决困就寐髣¶
髴睹人衣冠立燭影下遽寤因憶歐陽公朱衣事取巻¶
<pb:KR4e0090_WYG_016-15a>¶
再閲之歎曰幾失之矣拆名盖銓也言諸同列仲完曰¶
果非偶然必其家有厚徳哉盖爲善者必有應古今竒¶
應若此者非一吾故表之爲世勸¶
　　　故奉訓大夫右春坊右諭德兼翰林侍讀林君¶
　　　墓表¶
君姓林氏林殷三仁之後晋黄門侍郎頴之子散騎¶
常侍禄山為晋安太守卒于官子孫留居侯官遂世為¶
侯官人而官譜不絶至宋理宗朝諱古松者為御醫院¶
<pb:KR4e0090_WYG_016-15b>¶
使再世至諱清通儒術生諱顓明象數之學生諱興以¶
孝行稱于鄉而自清至興皆不仕興娶游氏宋名賢¶
之後渉知書生君諱誌四五歳其母口授書一過輒能¶
記誦不忘十歲日記千數百言十四五下筆爲文章不¶
倍義理從學王孟揚孟揚竒之為盡底裏時數數出論¶
辨見鋒鋩以折其老長孟揚曰此非所以求益也為字¶
之曰尚黙即痛自克治羣居一語一笑不敢妄終其身¶
不變而沈潜扵學涵浸渟蓄久而益富永樂辛夘福建¶
<pb:KR4e0090_WYG_016-16a>¶
鄉試壬辰禮部㑹試皆第一廷試第一甲第二人賜進¶
士及第授翰林編脩承事郎癸巳車駕幸北京甲午召¶
赴行在預編性理及四書五經大全書書成受賜賚陞¶
文林郎丙申扈從南還預編歴代名臣奏議辛丑召赴¶
北京陞脩撰授承務郎甲辰陞侍讀授承直郎考順天¶
府鄉試未幾簡東宫官擢右春坊右諭徳授奉訓大夫¶
仍兼侍讀洪熙元年賜誥贈其父奉訓大夫右春坊右¶
諭徳兼翰林侍讀其母宜人封其妻宜人宣徳元年主¶
<pb:KR4e0090_WYG_016-16b>¶
應天府鄉試預脩兩朝實録未成尚黙得熱疾更數醫¶
弗效數月卒尚黙善事父母父母病湯藥非親嘗不進¶
既卒喪塟皆謹禮扵宗族篤恩意其學博究經史百氏¶
及星歴醫卜之說咸得其要領爲古文務去陳言而刻¶
厲深切得樊紹述歐陽行周之趣其學出孟揚與孟揚¶
前後官翰林文名伯仲間然孟揚不若尚黙之謹静守¶
約也從尚黙學者亦有出躋顕仕爲聞人如湖廣叅政¶
黄澤浙江按察使林碩其表表者尚黙嘗自號見一居¶
<pb:KR4e0090_WYG_016-17a>¶
士又號所居曰蔀齋其卒以宣徳丁未五月二十四日¶
享年五十其子男二雲瀚雲瀣女三黄叔敏程稔其壻¶
也一尚㓜嗚呼以尚黙文學行義所遭際禄位可爲無¶
憾雖不逮下夀然君子扵考論賢否不以此也獨念士¶
習日下學者率騖僥倖一得其有能自力求實得扵已¶
如尚黙者寡矣尚黙非今士流之卓然者哉余其㑹試¶
時考官又同官翰林十餘年蓋悼惜之不已扵是王脩¶
譔孟堅陳御史叔剛以雲瀚及孟堅所述事狀來請墓¶
<pb:KR4e0090_WYG_016-17b>¶
文遂為之表¶
　　　禮部儀制郎中史君墓表¶
宣德二年春交阯之復叛也守帥奏請益兵朝廷命安¶
逺侯柳升等將七萬人徃益之命兵部尚書李慶叅賛¶
軍事且勑慶凡六卿之屬才且賢者舉以自助慶所舉¶
十數人其最才且賢禮部儀制郎中史安祠祭主事陳¶
鏞師行慶與同卧起九月入交阯賊扵官軍所經之處¶
悉列柵以守升既連破之直抵鎮夷關升有矜色升雖¶
<pb:KR4e0090_WYG_016-18a>¶
勇然不好謀安鏞言扵慶曰總戎之意驕矣公宜力言¶
之且夷賊譎詐不可以其屢敗忽之安知其不示弱以¶
誘我况璽書數數戒飭謂賊專以設伏取勝不宜輕率¶
待之公宜速入言之時慶已病强起與升力言升唯唯¶
而已中實無戒慎意明日前進以數百騎獨先其副及¶
慶等皆在後升前度橋既度橋遽壞後軍阻不得前賊¶
伏兵四起升被創死明日慶病不起又明日副將崔聚¶
整兵以進聚固宿將然倉猝賊驅象赴鬬衆亂聚被執¶
<pb:KR4e0090_WYG_016-18b>¶
冦大呼官軍降即不殺安鏞皆曰吾軰見危授命耳皆¶
死之十月十八日也先是賊䧟昌江等城城中如都指¶
揮李任指揮顧福知府劉子輔知州何忠等皆守節死¶
交阯守帥知任等死事以聞皆得褒贈從升等死者守¶
帥隔逺不明知不及聞時與安鏞同行親見其事後得¶
脱歸者雖言之詳而有司以無官府上狀不可質故安¶
等之節不得暴白扵朝此世之所共深惜而痛悼者也¶
一時同死者如吏部主事李宗昉等盖多而安與鏞之¶
<pb:KR4e0090_WYG_016-19a>¶
事有聞者在慶左右也兩人皆進士發身最相得安字¶
志静元宰相鎮陽王天澤之後今家江西豐城爲人謹¶
重亷正雖職務填委好學不倦而䟽逹勤敏六卿争欲¶
爲其屬尤見知於仁廟屢垂嘉奬死時年四十二鏞字¶
叔振錢塘人重厚清介所履端確未甞一比匪人而勤¶
扵學問三十年來余所識錢塘士人仕京師其所言所¶
行表裏一由扵正者其惟叔振然知之者寡矣死年三¶
十四志静之子取其父衣冠塟之請余爲表余數聞其¶
<pb:KR4e0090_WYG_016-19b>¶
死時事爲表之曰禮部郎中史君以忠死塟扵此其曾¶
祖憲中元河南行省都事其祖文質洪武初富州吏目¶
其父伯允贈禮部郎中其母甘氏封太宜人配熊氏封¶
宜人其子男四人而附見主事陳君者史君之同寮友¶
生同志而死同節者也¶
　　　贈奉議大夫太醫院使諡恭靖蔣公墓表¶
永樂二十二年七月十一日太醫院判蔣用文卒扵北¶
京初疾且革手自為啟附進上時在文華殿得啟駭愕¶
<pb:KR4e0090_WYG_016-20a>¶
親御寳翰遣中官問復有欲言用文強起拜命言臣所¶
愧恨者不能報盛徳耳又爲書與其素所厚左春坊大¶
學士楊士竒訣明日卒命兵部給驛舟還其喪遣中官¶
督治祠墳後六日太宗皇帝賔天踰月上嗣大位明年¶
改元洪熈之三月詔贈用文奉議大夫太醫院使特諡¶
恭靖遣官賜祭而官其長子主善爲太醫院判主善以¶
治命求墓文士竒與用文同事上扵春宫相知實深用¶
文官太醫其所以受知于上者能隨事獻規益有問¶
<pb:KR4e0090_WYG_016-20b>¶
必正對以是甚見親厚而非専以醫也用文明當世之¶
務其哀矜惻怛之意恒存扵中間與之言未甞不忠愛¶
惓惓也上甞論保和之要對曰在養正氣耳正氣完邪¶
氣無自入焉又問卿扵醫效率緩何也對曰善治者必¶
固本急之恐傷其本聖人所以戒欲速也言關扵理道¶
槩類此用文初入太醫院爲御醫永樂八年陞院判自¶
是専侍文華殿其扵醫主李明之朱彦脩不執古方而¶
究病所本自爲方故所治恒十全王公貴人下逮賤𨽻¶
<pb:KR4e0090_WYG_016-21a>¶
細氓有疾衆所難愈者謁用文多良愈如用文謂不可¶
愈即無能愈者凡所愈報不報不計爲人恂恂醇厚恭¶
謹有行義其自㓜以孝聞鄉里十餘歳能自樹立襲祖¶
父業而用儒醫起家在京師所居近市闢一齋深䆳明¶
爽題曰静學又治一齋公署左偏題曰緝熈圖籍充牣¶
稍暇即齋中研玩讐校未嘗釋巻喜爲詩文遇名賢所¶
製率自抄録蓋雖老學問不倦文人韻士過從者無虚日¶
賔至必置酒或五行或七行吟咏為樂與人交表裏始¶
<pb:KR4e0090_WYG_016-21b>¶
終一致没之日無貴賤戚䟽咸嗟咨悼惜曰善人已矣¶
享年七十有四蔣氏之先家魏州金國子助教曰安中¶
以直諌顕泰和間其孫應茂徙揚州之儀真生夣雷元¶
揚州路醫學教授生伯雝舉進士崇明州判洪武初用¶
薦召爲史官以疾辭遂出爲蘭陽縣丞居官有惠政其¶
配魏氏用文考妣也用文諱武生以字行娶王氏先卒¶
子男四主善主敬主孝主忠皆醇謹克肖女一顧璣其¶
壻也孫男女各二用文所著有静學齋稿若干巻治效¶
<pb:KR4e0090_WYG_016-22a>¶
方論若干巻嗚呼三代盛時王朝自公卿下暨百執事¶
皆賢且材而各以其技能朝夕獻忠于王之左右惟王¶
樂聞之而莫之違也故見諸其治爲盛後世非徒其臣¶
之不能皆賢且材亦樂聞善于下者鮮矣其何怪夫治¶
之不古若哉故用文志希古人亦必聖明在上有大舜¶
樂善之誠有以來之矣至其身既沒德意不衰而愈隆¶
益以見聖誠之至嗚呼雖不獨為蔣氏榮如蔣氏之後¶
有能知其先所以致此而圖敬承之不隳者亦賢也矣¶
<pb:KR4e0090_WYG_016-22b>¶
故表諸墓而告之¶
　　　彭先生墓表¶
泰和西郭月池里有兩彭先生曰叔介曰與和皆篤行¶
君子也叔介先生嘗出而仕矣與和先生其從弟雖未¶
仕而脩諸躬施諸其家其鄉者皆足以表物勵俗無愧¶
乎古人叔介先生没士竒既表其墓與和先生没今十¶
有六年未有表之者君子之善其可終泯乎月池彭氏¶
故邑之望元濓溪書院教諭諱某生月溪䖏士諱某月¶
<pb:KR4e0090_WYG_016-23a>¶
溪生諱某先生之曾祖祖父也先生諱羣與和其字自¶
㓜在祖父側熟其先世事即有志扵學以圖不墜稍長¶
而孤遭元季連歲兵禍孑孑一身走四方以避亂定始¶
歸而親戚死徙先廬焚蕩幾無以自容䘖悲茹苦謀所¶
以植身承家者從鄉先生王子與學專志畢力不少懈¶
退則就叔介相切䃺遂貫通諸經及子史百家安成劉¶
雲章一覽所業甚見奬重篤倫誼世父沒久未塟舉其¶
匶塟瀘源山中時山中多虎為民患廹暮假息道傍神¶
<pb:KR4e0090_WYG_016-23b>¶
祠祠故無扃鎻虎夜環祠聲虓然先生不爲動虎竟去¶
人以為至誠之應聞同産姊兵掠在衡州即日徒歩走¶
衡贖歸又走安成求得其孤姪以歸姪中道病死躬負¶
屍行哭買地塟已乃行族弟死妻子貧不給恒分所有¶
以濟居無餘貲而凡振窮周急雖數無厭倦意䖏朋友¶
務相益與子弟及鄉人之子弟言必在扵孝友忠信接¶
鄉里恂恂温温常掩過揚善故無少長賤貴皆愛敬之¶
爲文章清婉典則有司甞奉詔舉賢又舉懷材抱徳皆¶
<pb:KR4e0090_WYG_016-24a>¶
以疾辭袁州龍泉學皆聘訓導將行復嘅然自念吾柰¶
何違先人丘墓而忘吾子弟之教乎亦不果行蓋先生¶
之學本諸聖人之經達夫性道之原而一言一行惟恐¶
或盭古人至其教學者亦以此盖所自任者在此也嗚¶
呼一郷有君子斯一郷有善俗文溪武山之域安得復¶
有惇用古道如彭先生者以振起之哉先生卒于永樂¶
丁亥五月某日享年六十有五初娶楊氏士竒從父彦¶
中先生之女無子繼胡氏永陽名族生男子二人長百¶
<pb:KR4e0090_WYG_016-24b>¶
鍊永樂十三年進士為監察御史次百鈞業進士未試¶
而卒孫男若干女若干今之知先生如士竒亦無幾人¶
故表于墓又系之以詩云¶
粤昔四民士以道貴徳全扵躬化被于世士習既遷世¶
日以下沿流益逺鮮之反顧有其顧之倡而寡和士疇¶
念茲曰予時過嗟若先生克篤念之褒衣博帶動由矩¶
規鑽仰先哲以有于我亦時出之以遺来者嗚呼先生¶
扵古是逑弗奮以騫弗閎以流我行於郷波蕩草靡不¶
<pb:KR4e0090_WYG_016-25a>¶
見先生永歎何已¶
　¶
　¶
　¶
　¶
　¶
　¶
　¶
<pb:KR4e0090_WYG_016-25b>¶
　¶
　¶
　¶
　¶
　¶
　¶
　¶
　東里文集巻十六¶
