# -*- mode: mandoku-view; -*-
#+TITLE: 東里集
#+DATE: 2015-08-25 00:19:18.979865
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 續集卷十七
<pb:KR4e0090_WYG_045-1a>¶
欽定四庫全書¶
　東里續集巻十七　　　　明　楊士竒　撰¶
　　跋¶
　　　四書集註二集(二首/)¶
右四書集註其句讀旁抹之法兼取勉齋黄氏北山何¶
氏魯齋王氏導江張氏諸本之長宣城張師曽為之㕘¶
校加以音考盖今最善本也刻板在常州府學此集六¶
冊永樂十年二月余奉命考㑹試常州府學教授金原¶
<pb:KR4e0090_WYG_045-1b>¶
祺時預同考余從求而得之者也其刋刻亦間有錯誤¶
右四書集註三冊刻板在鄞句讀一用黄勉齋法又有¶
熊勿齋標題便於學者盖善本也勉齋名榦字直卿朱¶
門髙第勿齋名禾字去非受學進齋徐㡬子與子與學¶
於節齋蔡淵伯靜淵源之正如此此書吾得之春坊司¶
諫周冕汝服盖鄞人云¶
　　　四書輯釋¶
四書輯釋倪士毅編朱子集註四書之後儒先君子著¶
<pb:KR4e0090_WYG_045-2a>¶
述推廣發明之者無慮十數家而今讀集註者獨資集¶
成及此書為多他盖不能悉得也集成博而雜不若此¶
書多醇少疵也憶余少貧得書甚難十二三從里人劉¶
文璧乞得論語輯釋半部盖斷簡也寳之如拱璧後授¶
徒武昌始得此本凡九冊夫知吾少時得書之難其必¶
知所愛重也¶
　　　大學中庸日録¶
右大學中庸日録元吳文正公門人袁明善述其師授¶
<pb:KR4e0090_WYG_045-2b>¶
之㫖而為之者也有文正公補大學第五章傳文此冊¶
吳司業徳潤以見遺者¶
　　　孟子節文¶
右孟子節文一冊考翰林學士劉三吾題辭盖三吾等¶
奏請而為之者也總一百七十餘條此外惟課試不以¶
命題科舉不以取士而已刻板在太學¶
　　　大學衍義三集(三首/)¶
宋儒真文忠公著此書所以備有天下國家者之法戒¶
<pb:KR4e0090_WYG_045-3a>¶
也為人主及其輔臣皆不可離此董子論春秋謂有國¶
者及為臣者皆不可不知余此書亦云¶
右大學衍義凡四冊余授徒武昌時而得其末一冊相¶
姪以歸讀而厄於火今存三冊藏之以俟補完¶
宋真文忠公大學衍義四十三巻著述之意見公所上¶
劄子及敘盖其為書廣大精密綱目畢備有天下國家¶
之任及為臣欲致其君於唐虞三代者必考之於斯焉¶
　　　四書管窺三集(三首/)¶
<pb:KR4e0090_WYG_045-3b>¶
閩黄澤敷仲永樂壬辰余校文禮部時所選奏進士也¶
而未嘗識之其佐外藩也嘗見其封事惓惓愛民之意¶
卓然今之賢方岳也今從吾友朱與言寄恵此本因併¶
志其人云¶
四書管窺四冊永嘉史伯璿文璣著盖出饒氏輯講何¶
氏集成胡氏陳氏發明金氏考證許氏叢說倪氏輯釋¶
之後其論諸家之失皆平正的確刻板在永嘉郡學吾¶
得之黄宗豫學士聞黄州郡學近嘗刻此書不知何如¶
<pb:KR4e0090_WYG_045-4a>¶
也¶
四書管窺舊刻板在永嘉葉琮洪武乙丑進士知黄州¶
府又刋置府學吾友吉水周君公明為黄岡縣教諭從¶
求而得之總五冊二本余皆有之於是補闕正誤得互¶
相資也¶
　　　理學類編二集(二首/)¶
此書及策要宋史略元史略皆刋板在清江退菴學士¶
之壻袁鵬所惠清江三十年前老師宿儒多在獨梁張¶
<pb:KR4e0090_WYG_045-4b>¶
二先生有著述而其鄊又有好事者為刋刻以傳文物¶
遺風故未泯也¶
此編出於臨江張九韶先生而吳文正公之孫伯尚為¶
之序盖臨江有刻板使學者一覽而得夫天道性命之¶
㫖不為無助吾得此於恂如云¶
　　　十一經問對¶
此書為小學設所謂十一經者書詩春秋儀禮周禮禮¶
記論語孝經大學中庸孟子不及於易者非小學所及¶
<pb:KR4e0090_WYG_045-5a>¶
也¶
　　　孝經吳文正公校定¶
此編及私録一冊皆文正公之孫徐州判官子尚所寄¶
恵者公之後以先世通家故皆與余往還所刻先世文¶
字皆數見遺而子尚寄此未久遽聞其沒甚可惜也¶
　　　四書待問¶
四書待問一冊八巻元臨江蕭鎰南金編為科舉之學¶
設也元場屋有四書疑問國初三科猶然洪武甲子始¶
<pb:KR4e0090_WYG_045-5b>¶
改為四書義此書余初習舉業時受之司倉伯今吾所¶
畜書獨此最久也¶
　　　元程文四集(四首/)¶
右詩禮記春秋三經義雖斷簡然元前七科之文又選¶
其精者也¶
右元前八科程文不完獨有四書疑及易義一巻耳然¶
具載當時程式可備稽考¶
右元至正二年江浙江西湖廣三省鄉試及㑹試廷試¶
<pb:KR4e0090_WYG_045-6a>¶
選中之文而擇其佳者盖元順帝嘗罷科舉至是始復¶
云¶
右延祐乙卯㑹試程文一冊不完是編總十巻今存三¶
巻首巻䝉古色目人答四書疑及策二巻三巻皆漢人¶
南人答四書疑考之盖當時選刻者先待制所答四書¶
疑吾家兵後録本止存一篇此篇二篇皆在永樂乙未¶
春吾得之天台張廷璧¶
　　　元延祐初科㑹試程文¶
<pb:KR4e0090_WYG_045-6b>¶
内左榜闕四名闕文更多錯誤尤甚盖匆匆不及對過¶
也¶
　　　策要¶
此集退菴之壻所惠¶
　　　朱子語略¶
余少則聞先生長者言學者日誦五經四書諸史外閒¶
暇宜玩朱子語類一日過水南叚福可福可先待制侍¶
史其家有語類二巻福可謂此楊氏故物即以歸我雖¶
<pb:KR4e0090_WYG_045-7a>¶
不完然始識此書喜持歸先宜人見之泣指所題簽帖¶
語不肖曰小子敬之此汝父手筆也無㡬先叔子超携¶
入灌塘尹氏館中失焉自是所至求語類全書不可得¶
此集二冊特語畧耳朱子門人楊與立編刻板在北京¶
國子監永樂庚寅楊庶子扈從還以見遺所闕什一得¶
鄒侍講本補録遂為完書總二十巻二千四百八十條¶
凡學者明善誠身之方大要具是誠能身體力行之可¶
以馴致乎古人然語類固學者不可少哉¶
<pb:KR4e0090_WYG_045-7b>¶
　　　白虎通¶
録白虎通一冊洪武乙亥春余客武昌偕蔣隠溪父子¶
遊東山得諸野人¶
　　　忠經¶
忠經一冊漢南郡太守馬融撰其篇義篇數皆依倣孝¶
經鄭𤣥為之註蜀中有刻板余得之徳讓云¶
　　　武經¶
武經七書孫子吳子司馬法唐太宗李衞公問對尉繚¶
<pb:KR4e0090_WYG_045-8a>¶
子黄石公三畧六韜是已吾家七書總一冊獨孫子有¶
魏武註得之江夏宋惟憲云¶
　　　說苑二集(二首/)¶
說苑二冊余得之今大理寺丞鄒師顔聞刻板在四川¶
視袁州本其優多矣¶
說苑廿巻漢劉向采傳記百家所載言行可為法戒者¶
類録之為此書余家二冊刻板在袁州訛闕盖多得之¶
友人宜春令蔡胄用嚴蔡操行潔清其在官市此書㡬¶
<pb:KR4e0090_WYG_045-8b>¶
於李及之白集吾從而得之宜在所愛重也¶
　　　列子¶
列子八篇古列禦冦書唐號冲虚真經宋加至徳真㫖¶
道家其見寵於後世益久益重其為書栁子朱子論之¶
至矣余家録本一冊洪武庚午冬自武昌舟還阻風雪¶
盤塘累日無所為鄰舟人上虞張肅有此書遂借録之¶
出一時草率後欲録過未暇也¶
　　　五子¶
<pb:KR4e0090_WYG_045-9a>¶
老莊荀揚文中世所謂五子然老莊道家荀揚文中皆¶
儒家而未醇者吾家五子總七冊¶
　　　道徳經¶
草廬先生註道徳經一冊余得之先生曽孫子常後世¶
註是經者非一家要之此註為得老子本意雖老子之¶
言儒者不取若所謂治國如烹小鮮佳兵不祥之類聖¶
人復起不易其言也¶
　　　戰國䇿¶
<pb:KR4e0090_WYG_045-9b>¶
古戰國䇿婺人吳師道以鮑彪校注多謬誤而重為校¶
正者也後世文章家以其先秦之言皆愛重之然有志¶
於聖賢誠意正心之學者無取乎此也蘇州有刻板吾¶
家四冊得之吉水周敘¶
　　　小四書二集(二首/)¶
小學之教其廢久矣歙人朱昇輯方逢辰名物䝉求程¶
若庸性理字訓陳櫟歴代䝉求黄繼善史學提要為一¶
編謂之小四書以教初學庶㡬古人遺意其上及旁皆¶
<pb:KR4e0090_WYG_045-10a>¶
有註釋尤便於教者刻板今在婺源余得此冊於婺源¶
秀才汪樵¶
此編永樂丁酉秋九月得之陳克永典籍¶
　　　敘古千文¶
右胡致堂敘古千文嘗聞長老言先諭徳五嵗侍先待¶
制教讀此書已曉知大義洪武庚申余始求得此書於¶
蕭尚魯所盖生十有五年矣不肖頑鈍廢墜家學類如¶
此後之人可以為戒也既得又三十五年為永樂甲午¶
<pb:KR4e0090_WYG_045-10b>¶
八月六日識¶
　　　太極解¶
南軒張宣公太極解余録於廬陵清湖羅徳崇先生先¶
生名獻先待制同年寧都州判求師之從子少從游先¶
祖兄弟與先諭徳相好為人狷介不茍合嘗為武昌府¶
學訓導時余客武昌無日不辱見過所畜雖片簡尺牘¶
無不辱恵教一日酌余江濵小樓醉留宿覺夜已二鼓¶
起燒筍瀹茗論太極先生誦此解甚熟余時未有本也¶
<pb:KR4e0090_WYG_045-11a>¶
遂請録之明日就他處求本㕘對無一字誤因竊歎前¶
軰讀書用功切實如此非後學所當師乎自余録此本¶
至今二十有四年矣用志之以示後人¶
　　　朱子語録¶
昔陳忠肅公每得明道先生文必冠帶而後讀然則讀¶
此書者其可以不加敬哉¶
　　　楚辭二集(二首/)¶
楚辭出於忠臣愛君憂國惻怛之誠故先正以為三百¶
<pb:KR4e0090_WYG_045-11b>¶
篇之續此編余得之劉伯塤云¶
余少貧無書間從人假借甚難得既壯頗置書而来借¶
者輙不靳而楚辭借而不歸者凡五矣余前後所遇如¶
此甚可嘆故志以戒¶
　　　史漢異同¶
史漢異同廬陵劉㑹孟先生作欲知西漢文章之妙者¶
必考於此盖先生用功遷固最深前所未有此冊不完¶
徳安貳守羅先生手筆也¶
<pb:KR4e0090_WYG_045-12a>¶
　　　資治通鑑釋文¶
右資治通鑑釋文一冊宋右宣義郎眉山史炤見可著¶
而天台胡三省通鑑音註有辨正其誤六百六十餘條¶
此書余昔得之亡友陳一敬云¶
　　　史畧釋文¶
右史畧釋文一冊余在京師并史畧二冊皆得於鄰舍¶
之罷官去者憶年十四五坐貧不得已出為村落童子¶
師以謀奉養之計而急欲此編及十書直音是時二書¶
<pb:KR4e0090_WYG_045-12b>¶
市直百錢然不能得也家獨畜一牝雞數嵗矣先宜人¶
命以易之今致書頗多而先宜人棄背已二十年不及¶
見也嗚呼慟哉¶
　　　諸儒史評¶
諸儒史評五冊所選擇皆精確前大理寺丞山東耿通¶
家書耿死其子盡賣家物為路費以歸此書其隣之𨽻¶
以五百文市之後余聞之益以五貫從𨽻得焉時書肆¶
非十貫不可得夫有子不教之學問使賤書如此孰之¶
<pb:KR4e0090_WYG_045-13a>¶
過歟噫¶
　　　隋書¶
右隋書詳節一冊自一巻至十巻紀及十志耳後闕傳¶
十巻洪武庚申余館山東蕭尚魯先生塾中得之者也¶
　　　通鑑續編¶
右通鑑續編六冊得之國子司業張智𤣥畧余識張時¶
已老矣洪武中嘗為禮部侍郎其少居江右最久猶及¶
親炙亡宋老儒知當時事間與余言此書有謬妄處如¶
<pb:KR4e0090_WYG_045-13b>¶
載文天祥請為黄冠之類大不可信其說甚詳不及備¶
載然此事本於宋史天祥傳¶
　　　史畧二集(二首/)¶
宋進士吾郡曽先之編史畧以便初學而大字刻本尤¶
便於老者之目此板在國監吾家四冊惜其間多錯誤¶
耳¶
史畧二冊書坊舊本永樂丁酉余在京師隣家有罷官¶
去者留以見遺盖書坊新刻本多錯誤余家有國學大¶
<pb:KR4e0090_WYG_045-14a>¶
字本亦然皆不若此本錯誤差少也¶
　　　通鑑總類¶
通鑑總類者宋沈樞編分一百七十一門總二十巻刻¶
板在蘇州郡學余初得十二冊於晏彦文而闕其八冊¶
吉水周功敘自蘇州為余印補遂為完書此書蕪雜不¶
足觀而周伯温以儗袁氏紀事本末過矣¶
　　　通鑑綱目書法¶
通鑑綱目書法五十九巻六冊吾得之國子司業張智¶
<pb:KR4e0090_WYG_045-14b>¶
𤣥畧頗有缺折未補録此書吾郡永新劉水窓先生著¶
先生諱友益字益友與龍麟洲李省中蕭芳洲同軰行¶
其平生精力萃於此書掲文安公敘之曰其辭公羊穀¶
梁其義春秋其志朱子盖甚推重云¶
　　　通鑑綱目凡例¶
通鑑綱目凡例十九類朱子所定讀綱目者必得此而¶
後灼見古人精意之所寓今太學有刻板余家一冊鄒¶
仲熈侍講所恵又有鈔録汪克寛凡例考異在後¶
<pb:KR4e0090_WYG_045-15a>¶
　　　元史節要¶
元史節要者續曽先之史畧以便初學耳又有元史畧¶
其體不同二書皆出臨江全史刻板今在太學¶
　　　通鑑綱目¶
朱文公因司馬温公資治通鑑別為義例作綱目五十¶
九巻至矣哉其春秋之意也其條貫皆出文公而綴緝¶
於諸門人之手間有異同或者亦鈔録傳刻之失乎吾¶
居京師與給事中林從為隣其出為陜州判官賣家具¶
<pb:KR4e0090_WYG_045-15b>¶
給行費余從市得此書凡十六冊¶
　　　通鑑紀事本末¶
通鑑紀事本末四十二冊此書宋袁樞機仲編吾家文¶
節公為之序凡四十二巻二百三十九事皆關渉大端¶
始末畢具觀者便之吾居京師時市於晏彦文盖吾授¶
徒廿餘年積其勤力僅得五經四書及唐人詩文數家¶
而已子史皆從人借讀皇上龍飛之初擢官翰林俸賜¶
有餘不敢妄費一以置書自是簡帙始富矣夫吾之後¶
<pb:KR4e0090_WYG_045-16a>¶
世知吾所畜書皆出上恩之所致其必能敬重而寳藏¶
之也¶
　　　元史畧¶
元史畧及節要皆出臨江體製不同如不得全史得二¶
書兼看亦可知其大槩矣¶
　　　續宋編年資治通鑑¶
續宋編年資治通鑑起太祖至欽宗十八巻禮部員外¶
郎兼國史院編修官李燾著續宋中興編年資治通鑑¶
<pb:KR4e0090_WYG_045-16b>¶
起髙宗至寧宗十五巻户部架閣國史院檢討兼編修¶
官劉時舉著宋季三朝政要起理宗至少帝五巻無編¶
著人氏名二王本末一巻則取諸陳仲微所録總三十¶
九巻吾家治為四冊總題曰宋鑑此本節畧已甚又多¶
差誤盖近年書坊翻刋文籍簡省率畧多如此不獨此¶
書亦可為人心風俗之一嘅也¶
　　　晉書¶
晉書百三十巻唐太宗命房𤣥齡等因舊史再加譔次¶
<pb:KR4e0090_WYG_045-17a>¶
紀傳論太宗御製之外其餘皆出顔師古孔頴達之徒¶
志出于志寧之徒而天文律厯一出李淳風朱子極善¶
其天文志吾家晉書廿六冊永樂乙未族人忠襄公九¶
世孫東平知州之子民服舉進士在京師泊然無他嗜¶
好惟志學問聞國監有書板悉貲以求印余助之工力¶
以此見贈云¶
　　　三國志¶
三國志晉陳壽撰宋文帝以其過畧命裴松之博采為¶
<pb:KR4e0090_WYG_045-17b>¶
之註後世以裴註過繁而合壽所書裁定之為一家者¶
凡數人而皆未就葉水心曰壽盖盡取為書矣註之所¶
載皆壽所棄者且謂裁定者為輕議害事又曰壽髙處¶
逼司馬遷而勝班固其重壽如此夫紀魏而傳蜀者葉¶
固不能獨右壽也近世廬陵貢士蕭常正其名為續漢¶
書起昭烈至少帝為紀魏吳皆為載紀而擇裴註之善¶
者併書之盖至當矣周益公為之序然其書今世學者¶
少見也吾家三國志三十冊刻板在太學¶
<pb:KR4e0090_WYG_045-18a>¶
　　　前漢書¶
班固譔前漢書十二帝紀八表十志七十列傳其八表¶
及天文志固妹曹世叔妻昭之所成也世稱良史必曰¶
遷固固才不及遷也若鄭夾漈譏固無學術專事剽竊¶
斯論過甚矣哉余家二十五冊國學印本¶
　　　後漢書¶
范曄後漢書盖刪取劉珎謝承薛瑩劉義慶等漢史為¶
之然曄所成紀傳耳志未成伏誅後人取司馬彪所譔¶
<pb:KR4e0090_WYG_045-18b>¶
補之非曄譔也余家所藏四十七冊國學印本¶
　　　史記¶
史記百三十巻司馬子長才識髙邁文章疏蕩竒偉至¶
於狀寫之妙超然獨出也朱子謂其麄率且疑史記當¶
時未刪改脫稿吾郡劉申齋云史記初看甚有羨字羨¶
句再看但覺好三看元無一字一句羨減一字一句即¶
不佳豈求之篤者獨得之深耶吾家八冊刻板在太學¶
吾初印此書及文獻通考皆有闕板嵗餘弗克補録永¶
<pb:KR4e0090_WYG_045-19a>¶
樂二年友人湯如川曽與賢余學䕫蕭省身獨孤樂善¶
歐陽允俊登第後為庶吉士在翰林數就吾家借讀一¶
日節假欣然来過取二書闕者共為補録及暮而畢其¶
簽帖悉如川書也今如川與賢允俊不可作矣每覽手¶
筆嘅然興懐¶
　　　兩朝實録纂修始末¶
右恭修兩朝實録始末一巻臣士竒所録勅下之初臣¶
通率師往征交阯叛冦不及預事事未半臣淮引疾去¶
<pb:KR4e0090_WYG_045-19b>¶
既就緒户部尚書臣陳山禮部尚書臣張瑛皆以兼學¶
士職奉命預事凡歴六年始克成書表詞臣士竒所譔¶
書奏恩㫖甚厚命吏部敘勞進秩禮部宴賚於是論勞¶
賜白金寳楮文綺鞍馬有差然自纂修以下至雜執事¶
均進一官盖吏部不復差別勞績也臣士竒謹志¶
　　　宣廟實録纂修始末¶
右恭修宣宗皇帝實録本末盖歴四年始克成書表詞¶
臣直所撰既奏恩命加厚臣輔加號與禄臣士竒臣榮¶
<pb:KR4e0090_WYG_045-20a>¶
遷少師臣溥陞少保臣直臣瑛陞禮部左侍郎兼官悉¶
如舊纂修皆陞官一級凡主事御史評事皆入翰林餘¶
參對催纂謄録等官皆陞禄一級布衣士謄録者皆授¶
試中書舍人賜白金寳楮文綺鞍馬有差皆上所親命¶
不出有司秩乎有倫而不紊盖軼於前矣用謹志之臣¶
士竒謹志¶
　　　兩漢詔令二集(二首/)¶
右兩漢詔令三冊刻板在太學張守初真人来京師以¶
<pb:KR4e0090_WYG_045-20b>¶
上清紙貺余曰少助書簡之用余素寡交雖有至親交¶
者亦懶於作書而計其紙可印漢詔令一部遂託歐陽¶
助教允賢成之此書是也每退朝閉户謝客坐南軒翠¶
竹之下清風徐来獨取此書因其優柔深厚之詞以考¶
夫寛大忠愛之意反復涵泳亦一快哉¶
右兩漢詔令西漢十二巻宋吳郡林虙輯東漢十一巻¶
四明劉昉輯元蘇天爵合為一書又取洪咨䕫兩漢詔¶
令總論冠諸巻首洪亦嘗輯此書而今不傳余家三冊¶
<pb:KR4e0090_WYG_045-21a>¶
頗有脫誤誤者多就考正脫者雖補録未完也¶
　　　楊鐵崖三史正統辨¶
前年病中有遺予此編者不記其人其間多闕誤頗為¶
正之盖吾舊有貝廷臣著鐵崖傳載此文差詳辨末云¶
私著其說以俟千載之君子而傳云欲獻不果此編又¶
有表表謬誤尤多不知果何如也¶
　　　歴代大統易見¶
右歴代大統易見一冊舊録於王詢謨不知何人編王¶
<pb:KR4e0090_WYG_045-21b>¶
云在臨江邂逅録之比年於内府見有進此書者亦不¶
記為誰作也¶
　　　宋史畧¶
永樂甲辰十月甲子淦人袁鵬恵此書樸學齋志¶
　　　文獻通考¶
文獻通考三百四十八巻宋相馬廷鸞之子端臨所輯¶
間有複出刪治未盡然立體正大載事詳覈有益實用¶
非其他類書之比盖類書如冊府元龜太平御覽猶或¶
<pb:KR4e0090_WYG_045-22a>¶
傷於汎濫不切或雜於怪異不經况其下者通考刻板¶
在太學吾家所有凡四十冊郊社考一冊嘗為行儉借¶
去而厄於火欲印補更數嵗未暇一日過沈民則修譔¶
見有斷簡數冊則此書也郊社考在焉紙板視吾家所¶
有無二遂乞補之亦竒遇哉¶
　　　玉海¶
玉海二百四巻分為六十七冊又有六經天文編一冊¶
周易鄭注周書王㑹詩考共一冊詩地理考一冊踐阼¶
<pb:KR4e0090_WYG_045-22b>¶
篇漢制考共一冊漢藝文志考證一冊通鑑答問二冊¶
通鑑地理通釋三冊急就篇二冊姓氏急就篇一冊小¶
學紺珠四冊總八十四冊此書皆宋王應麟輯刻板在¶
太學玉海本為應博學宏辭者設而其孫云未脫稿豈¶
亦未成之書耶頗聞松江府學亦有刻板¶
　　　稽古定制¶
右稽古定制一冊我太祖髙皇帝命儒臣考唐宋制度¶
酌其中示法於民者也孔子曰安上治民莫善於禮又¶
<pb:KR4e0090_WYG_045-23a>¶
曰君子以辨上下定民志惟禮制行而後民志定故聖¶
人之為天下國家者必重焉永樂癸未臣士竒在京師¶
始遇此書謹録而識之¶
　　　賜諡録¶
余客武昌時遇宋賜諡編於湖廣參議吳文家既借録¶
之余又嘗集録唐及元所賜諡遂合為一編總曰賜諡¶
録然有私諡者亦頗附載焉¶
　　　通典¶
<pb:KR4e0090_WYG_045-23b>¶
通典唐宰相杜佑著盖因劉秩政典三十五篇之舊而¶
廣之又㕘以新禮凡二百篇分食貨選舉職官禮樂刑¶
法州郡邊防八門今少見全書士大夫家所有者皆節¶
本余家四冊近年書坊新刋盖又節矣¶
　　　官制沿革¶
右録官制沿革一冊先師海桑陳先生家書也其中有¶
先生手筆士竒少孤貧先生以先考妣故召而教之年¶
十二三習舉子業而於古官制不能知也遂予此書盖¶
<pb:KR4e0090_WYG_045-24a>¶
於此書今四十年矣手澤宛然於乎痛哉謹識¶
　　　方輿勝覽¶
方輿勝覽三巻不著編次者氏名盖元之人作也時又¶
有輿地要覽二書皆出一統志互有詳畧而要覽尤簡¶
又不載沿革今書坊皆有之吾家獨有勝覽三冊其末¶
巻尾題曰大明者後之人改之也¶
　　　西昌志¶
右西昌志宋淳熈三年知縣事陳秀實命貢士嚴萬全¶
<pb:KR4e0090_WYG_045-24b>¶
倪求已㑹稡為之者也淳熈至今二百四十三年未有¶
繼作豈非鄊邑欠事此集劉仲兼梁叔莊共録以寄余¶
者盖以余嘗有志乎此姑識而藏之¶
　　　桂林郡志¶
右桂林郡志四冊凡三十巻歐陽允和以見遺者而闕¶
二巻桂林舊有志洪武中教授陳璉因而續之其間論¶
夷獠則必載昔人制馭之說論瘴癘則詳列昔人治療¶
之方仁者之用心也璉字廷器今守滁州有惠政民甚¶
<pb:KR4e0090_WYG_045-25a>¶
戴之聞亦修滁陽志然余未及見也¶
　　　茆山志¶
右茆山志二冊太子少師姚公所惠其編刻皆不苟¶
　　　西域記¶
右西域記一冊吏部郎中吾郡陳誠子魯著子魯永樂¶
十一年奉使西域所歴哈宻和卓巴實伯里哈里賽瑪¶
爾堪諸畨之地凡往復踰二嵗而留哈里最久故特記¶
之詳焉子魯又為余言諸畨風俗大抵與哈里相似云¶
<pb:KR4e0090_WYG_045-25b>¶
　　　契丹志¶
右契丹志一冊不完忘所自得但記洪武辛酉假館淘¶
金袁氏同薌城張子震觀此書作詩寓嘅歎之意於今¶
三十有七年雖斷簡不失也盖余平生於古書遺文雖¶
殘缺不完未嘗不保愛之¶
　　　吉安府志¶
右吉安府志一冊盖余與錢檢討習禮在京師同有志¶
斯事遂以所有鄊郡舊志及於前軰文集中采録近事¶
<pb:KR4e0090_WYG_045-26a>¶
而附益之未㡬習禮被召赴北京而余亦以公務無暇¶
此所録者如城郭官府之類於郡中頗詳未及諸邑餘¶
諸類亦皆未就也獨科目一類後得陳村民先生吉州¶
進士録補之諸邑皆備云¶
　¶
　¶
　¶
　¶
<pb:KR4e0090_WYG_045-26b>¶
　¶
　¶
　¶
　¶
　¶
　¶
　¶
　東里續集巻十七¶
