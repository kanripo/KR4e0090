# -*- mode: mandoku-view; -*-
#+TITLE: 東里集
#+DATE: 2015-08-25 00:19:18.607637
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 詩集卷二
<pb:KR4e0090_WYG_027-1a>¶
欽定四庫全書¶
　東里詩集巻二　　　　　明　楊士竒　撰¶
　　五言律¶
　　　次韻陸伯陽林塘晩詠兼簡雷道夫(二首/)¶
金門趨講罷西園日暮時繁隂交雜樹輕浪散清池玩¶
芳因坐久延月却歸遲還與同袍侣攜手詠新詩¶
髙居傍城闕隙地富園林天風下修竹鏘鏘韻玉琴浮¶
觴清沼曲憇石碧梧陰别有聞佳詠因之仰素心¶
<pb:KR4e0090_WYG_027-1b>¶
　　　貧樂堂¶
草色䕃松門青山緑樹村種蔬成小圃飲水必澂源每¶
究賢人樂時同靜者論窮通自有分非為薄華軒¶
　　　觀海生詩為臨海令作¶
作縣臨東海當年眺覽中水雲連浩渺心境合昭融己¶
愜觀瀾趣還思作楫功有才終利涉非比望洋同¶
　　　髙巨川輓詩¶
保障臨江曲荒城己半隳重尋耆舊傳愁説亂離時鄉¶
<pb:KR4e0090_WYG_027-2a>¶
里思遺德河山識令儀孤墳三尺在落日有餘悲¶
　　　善樂堂¶
家惟經籍富數世坐丘園善樂承先訓心清味道言穿¶
林無曲徑引水得澂源旦暮悠然處南山正對門¶
　　　題貝敎諭容與軒¶
金川帶玉笥此地託幽軒旦暮無塵事絃歌近縣門傍¶
花晴散帙延月夜開樽容與存吾道長令學者尊¶
　　　送舒有常知縣赴永春¶
<pb:KR4e0090_WYG_027-2b>¶
幸際文明世誰甘畎畝民再來趨北闕九月赴南閩紅¶
樹吳門郭青帘海上津有才當撫字卓魯亦何人¶
　　　贈魏將軍¶
銕馬載琱弓身輕百戰中聖朝初偃武髙爵竟論功帶¶
鏤銀花白衣裁繡錦紅西清五雲下長衞大明宫¶
　　　賦得滄浪送陳景祺之襄陽知府¶
漢水帶襄城滄浪舊有名分符來五馬如練照雙旌濟¶
涉思為楫聽歌想濯纓須令郡人說堪比使君清¶
<pb:KR4e0090_WYG_027-3a>¶
　　　送給事中姚山赴河南僉憲¶
觀風在激揚今喜擢蘇章袖有銀臺筆衣含玉殿香河¶
流明憲節嵩嶽對公堂想見澂清日歌聲滿洛陽¶
　　　髙郵¶
四顧無山色蒼茫極逺天水雲涵郡郭秔稻被湖田草¶
舎津頭市菱歌栁外船覊愁念前路非為别離牽¶
　　　過武城縣¶
河上皆民舎波光暎葦扉青裠沽酒過白髪載鮮歸倉¶
<pb:KR4e0090_WYG_027-3b>¶
廩豐年積絃歌古俗稀征颿未可住還逐暮雲飛¶
　　　任丘道中¶
霜栁未全稀風沙不住飛居人過驛盡獵火隔河微客¶
路衝寒景天恩戀禁闈金臺行漸逺回首思依依¶
　　　晩次景州遇李頎給事吕文質進士¶
下馬郭西村蕭條盡掩門荒城明落景獨樹出平原野¶
水條侯墓寒蕪董氏園閒因訪遺事邂逅故人論¶
　　　重過濟寧¶
<pb:KR4e0090_WYG_027-4a>¶
閭井皆臨牐郊原四望平横峯連岱嶽分水向彭城笳¶
鼓屯千騎舟車㑹兩京沿洄未能住俱是重王程¶
　　　輓盧侍郎(二首/)¶
三十趨京國同時復有誰貴為祈父佐長在縉雲司物¶
化嗟何速神遊不可知凄凉山浦側千古葬靈輀¶
無復相逢處相思每獨哀真成鵰鶚奮忽殞棟梁材草¶
露晞還落河流去或迴空餘一片月夜夜照中臺¶
　　　送張鳴玉贑州知府¶
<pb:KR4e0090_WYG_027-4b>¶
北闕捧恩榮西江戒驛程悠悠驅五馬冉冉度雙旌政¶
得䖍人愛心如贑水清崆峒千丈碧應勒使君名¶
　　　送胡元節廣西憲使¶
騘馬赤茸鞦臨岐嘶未休朝廷用儒雅風紀得才猷天¶
逺三湘外霜含八桂秋貪漁嗟薄俗表率在名流¶
　　　早度清流闗¶
地險雄江北崩雲亂石髙古人成敗逺行客徃來勞霧¶
壑疑藏豹風林訝嘯猱五年重過此霜㸃舊青袍¶
<pb:KR4e0090_WYG_027-5a>¶
　　　蕭知州清省居(二首/)¶
白髪灤州守邦畿久著稱心清何所似皎潔玉壺冰數¶
米功難致烹鮮道可憑從知清淨理未愧古人能¶
廨宇清如水時平案牘稀堦前幽鳥下簾外白雲飛易¶
簡民從化亷平吏息機鳴琴過日夕玩月澹忘歸¶
　　　非所寄示康甥榮¶
旦暮圜扉下清羸念爾身閉門堪避俗省事足怡神藥¶
裏時常檢書燈夜少親亦知相念切來問勿頻頻¶
<pb:KR4e0090_WYG_027-5b>¶
　　　題劉士皆雲林小畫¶
春霧曉初收春山翠欲流林霏疑雨潤嵐彩近天浮故¶
里三華麓當年一葉舟看圖渾彷彿虚負水亭幽¶
　　　月池彭母輓詩(二首士/揚之母)¶
七十人間世&KR0276;居四十餘冰霜明婦節燈火課兒書堂¶
掩春暉暗烏啼夜月虚白頭遊子淚和血灑衣裾¶
誰不為孀婦風霜苦自持人情易衰薄親戚厭□&KR0276;舊¶
篋藏遺簡寒機理斷絲百年池上月曽照育孤時¶
<pb:KR4e0090_WYG_027-6a>¶
　　　題楊學士畫(二首/)¶
羣山開奕奕清磵繞沄沄靉靆疑浮玉巑岏訝染纁巖¶
芝香可茹林翠暖如熏想見幽棲者塵喧了不聞¶
素琴兼白鶴瀟灑散髙蹤境類金精迥山如玉笥重泉¶
香流石乳霞彩拂虬松溪上桃花滿神仙倘解逢¶
　　　夜兩壞壁簡鄰居諸君子¶
雨深頽屋壁夜起攬衣趨入室風翻幔緣階水倒渠未¶
沈㸑下釜急護案頭書得似東西舍髙眠總晏如¶
<pb:KR4e0090_WYG_027-6b>¶
　　　送劉編修朝宗赴九江敎授(二首/)¶
昔過潯陽郡憑髙暢客情廬山當近郭江水帶孤城茅¶
屋家家淨漁舟箇箇輕廣文懷散逸此去課諸生¶
去上還鄉路天恩便養親拜辭金殿直謝别玉堂人山¶
水濓溪近風煙栗里鄰懷賢知有志應不負青春¶
　　　行天夀山¶
連騎去駸駸緣岡復度林杏花明似繡楊栁淡含金萬¶
物亨嘉日先朝種植心白頭供俸在俯仰一霑襟¶
<pb:KR4e0090_WYG_027-7a>¶
　　　曉起¶
曉起侵風露黄埃湧素袍如林行隊伍緣澗燿旗旄細¶
馬馳能捷蒼鷹奮欲高從臣稀奏賦心切聖躬勞¶
　　　行營夜雨¶
雨來從薄暮霑灑夜將䦨稍喜塵埃息何由衾席乾天¶
心存發育人事有憂歡森立戈殳士通宵念爾難¶
　　　早行¶
聨騎載旌㫋移營亂壠田人行風露下月轉斗牛邊涉¶
<pb:KR4e0090_WYG_027-7b>¶
澗泥沾袂穿林草没韀數家茅屋小彷彿見炊煙¶
　　　衝雨¶
晨起衝寒雨艱難念僕夫山田行沮洳石徑度﨑嶇矯¶
矯虞張弋桓桓士執殳肩輿扶老病扈蹕愧殘軀¶
　　　次韻黄少保過田家有感¶
水旱農艱食兹鄉實可嗟掃田紛拾稗為飯雜蒸沙嵗¶
賦徵仍急秋成望苦賖吾徒何補益肉食老京華¶
　　　晩度宻雲北山絶頂¶
<pb:KR4e0090_WYG_027-8a>¶
常奉垂堂戒其如扈蹕何高疑登玉壘近恐逼銀河宛¶
轉捫蘿上低回避石過前途看漸晚力盡敢蹉跎¶
　　　送周布政之官三山¶
御苑栁初春龍河冰始泮祗命辭彤闈驅車候清旦超¶
遥起雲翼光華升玉瓚逺别期譽名無為乖闕歎¶
　　　題梅花圖¶
昔者江南住棲遲萬玉林只今圖畫見遺恨别離深凜¶
凜嵗寒意娟娟冰雪心北人知愛少閒伴小窗吟¶
<pb:KR4e0090_WYG_027-8b>¶
　　　送袁文理(二首/)¶
昔我艱虞日於君邂逅歡相看羨玉樹遂擬託金蘭嵗¶
月分攜久江湖聚晤難喜聞嘉政滿薦剡出臺端¶
入覲初相見陞除遽不留還尋江左路問買浙西舟桑¶
梓歸應蚤蓴鱸到及秋佇聞寛恤治為解别離愁¶
　　　寄尤文度(二首/)¶
苦憶尤㕘議投簮養病勞卑棲人總厭閒散自能高厨¶
却胡奴米門深仲蔚蒿平生冰雪意猶足重吾曹¶
<pb:KR4e0090_WYG_027-9a>¶
三年别帝京歸臥闔閭城貧病疎朋友艱難倚弟兄香¶
焚瓦鼎細寒擁紙屏清自有床頭易時時暢道情¶
　　　寄黄宗豫少保¶
佩玉娛親日衣抛五色文身閒疎藥裹庭靜對爐熏醉¶
寫泉頭竹吟看海上雲從知蕭散地一飯不忘君¶
　　　鄒謙所孝思堂¶
墓築蕪湖縣因之託數椽却思嚴譴日感泣更生年十¶
口今誰在孤身秪自憐朝朝松栢地拜跽薦寒泉¶
<pb:KR4e0090_WYG_027-9b>¶
　　　早發¶
行營侵曙發風露不勝清海色微茫動林霏杳靄生六¶
軍嚴虎衞萬騎翼霓旌七九流年外含毫扈逺征¶
　　　觀獵¶
揚旌表四岑環㦸擁如林己失千尋險寧遺三穴深春¶
蒐元有典時育亦闗心解網商王德光輝尚至今¶
　　　早入薊州(古漁/陽郡)¶
極目平無際青山畫不如彩雲迎霽旭翠栁帶澄渠地¶
<pb:KR4e0090_WYG_027-10a>¶
重城逾壯年豐廩有餘未應兩岐詠獨係漢人書¶
　　　自題小像寄鄉邑親故¶
兩京三十載夢寐在鄉閭叨䘵承明主匡時愧腐儒淹¶
留&KR0008;帶緩愁思鬢毛疎惟有秋霜意今吾是故吾¶
　　　送黄養正(二首/)¶
歴事三朝聖曽䝉當宁知手持五色筆常在鳳凰池雪¶
霽城南路春融栁外澌還家自足喜報國豈應遲¶
文明門外栁頻折送人歸竊䘵吾何補懷鄉志屢違越¶
<pb:KR4e0090_WYG_027-10b>¶
潮天際白吳樹雨中微羨爾乘仙舫東南去似飛¶
　　　送陳公餘赴台州敎授詩(有序/二首)¶
　表姪陳公餘不相見十年比以棗陽敎諭考滿來北¶
　京留四閱月旦夕聚䖏得慰藉每用感念前十六七¶
　年公餘及其弟公延在南京以世婣故於予相聚甚¶
　樂而與公延聚尤久今公延墓木拱矣余未甞不思¶
　之而悲聞其孤异孱弱不立又未甞不自愧無能以¶
　振起之也間與公餘及此皆用欿然公餘今陞敎授¶
<pb:KR4e0090_WYG_027-11a>¶
　將赴台州蓋予又有感者始予至京師台之文學老¶
　成在詞林學省者皆與予厚有相益之樂而淪謝盡¶
　矣每一追念悵然無己然聞其鄉風流文雅故在也¶
　公餘得典敎於此足以行志將人才日益有出而餘¶
　力亦必可以及异故因作詩贈公餘并記所感云¶
陳氏聨雙璧京華舊合并蚤終悲令弟久别見難兄受¶
命辭丹闕之官向赤城相逢己多嘅相送更勝情¶
海上天台郡雲邊島嶼青交游如昨日夢寐想平生鄉¶
<pb:KR4e0090_WYG_027-11b>¶
里風仍厚詩書化易行公堂無外事絃誦有餘清¶
　　　鄭村&KR0309;(内廏/牧地)¶
十里都城外天清見逺山斷渠冰奠玉連樹葉飛丹牧¶
苑千羣出耕畬萬頃閒賜田思徃事雙淚不勝彈(洪熙/元年)¶
(四月賜士竒田二頃於此當/時辭之踰月宫車晏駕矣)¶
　　　早發李家橋¶
霜氣欺貂帽風埃壓毳袍天連東海近斗轉北辰高戈¶
㦸紛成隊衣冠總屬櫜衰年仍竊䘵扈蹕敢辭勞¶
<pb:KR4e0090_WYG_027-12a>¶
　　　應制兩詠¶
　　　　五色鸚鵡¶
異質超同類光輝五色并非闗憐巧語所重表文明香¶
粒金為勺甘泉玉作罌君恩無限好能忘隴山情¶
　　　　白鳩¶
本與鳳同類名官自昔時蕭蕭閒雅意皎皎潔清姿金¶
屋看尤好瓊林息正宜和鳴致甘雨豐嵗足公私¶
　　　扈從度居庸闗登八達嶺¶
<pb:KR4e0090_WYG_027-12b>¶
盤迴躋峻嶮嵐翠濕紛紛巘路平銀漢闗樓俯白雲朝¶
廷須講武扈從總能文獨立舒長嘯風清上界聞¶
　　　岔道觀獵¶
己度重闗險初臨廣野平嵐兼逺水白山擁半空青扈¶
蹕同三事蒐原合五兵農閒陪閱武亦得暢予情¶
　　　聞角¶
風靜周廬夕營門角起愁不須三弄徹對月淚先流楊¶
栁飄還合梅花落未休鄉心已無限何必在邊州¶
<pb:KR4e0090_WYG_027-13a>¶
　　　輓黄行中檢討¶
霜霰零瓊樹天寒一夕摧竟如東逝水無復却西回世¶
數金閨彦人思玉署才舊時來徃路重過不勝哀¶
　　　黄處士輓詩¶
簮組名家後詩書奕世承艱危持行義蕭散在林坰韶¶
光驚石火精爽閟泉扃徒使相知者含悲誦塚銘¶
　　　樊通政雪霽草堂¶
輕風解寒沍初日麗丘林簷際㵼懸溜窗中見遥岑清¶
<pb:KR4e0090_WYG_027-13b>¶
和蕩淑氣浩暢發冲襟餘色皎如玉吾將比素心¶
　　　勉仁少傅行營置酒就席奉簡同寅¶
萬乘行春日千官得共陪石林穿窅窱澗道歴邅迴酒¶
載黄封賜人聨玉署才解鞍廬帳下隨意㵼金罍¶
　　　送襄陽王時中知縣¶
銅章仍出宰金闕己知名歸治中牟縣重經故郢城輕¶
霞江樹曉疎雨漢&KR0399;晴還憶滄浪曲清泠好濯纓¶
　　　獨遊山寺奉簡宗豫少保勉仁少傅𢎞濟太常¶
<pb:KR4e0090_WYG_027-14a>¶
扈蹕愧無能同官喜得朋芳林時獨徃清境遂閒登碑¶
古封文蘚泉幽羃翠藤欲題巖畔石歴覽記吾曽¶
　　　夜發岔道赴懷來¶
明月下西嶺天髙北斗斜驚風起中夜捲地簸飛沙磊¶
磊道間石喧喧橋外車過城曙色動連騎發簫笳¶
　　　早發老鴉莊¶
皷角動行營翩翩從羽旌月明人影亂沙軟馬蹄輕本¶
乏籌邊略恒存事主誠叨榮何補益慚愧負平生¶
<pb:KR4e0090_WYG_027-14b>¶
　　　早發安家堡¶
上馬逐西風風寒夜正中衆星斜轉北一水背馳東不¶
恨馮唐老虚懷杜甫忠祗勤扈龍馭何暇恤㣲躬¶
　　　望昌平¶
百里近皇都蕭條邑井孤夏霖頻汎濫秋穀竟虚無官¶
府猶徵役朝廷已罷租緬懷劉諫議千載愧吾徒¶
　　五言排律¶
　　　送向誠隨侍赴九宫山¶
<pb:KR4e0090_WYG_027-15a>¶
神境三光表王車十月行霜隨龍斾肅風送馬蹄輕雲¶
舘迎千乘仙臺望五城巖前金竈古樹杪玉泉鳴聽講¶
淮南道聞吹子晉笙遥知隨侍好頻有詠歌聲¶
　　　題山水畫¶
際海飛初旭凌空疊逺岑嵐端浮石笋霞畔擁金林島¶
嶼紅濤上藤蘿翠壁隂連帆乘浩𣺌髙閣倚嶔崟江路¶
緣頻轉雲居望轉深依㣲廬阜下彷彿越溪潯展玩銷¶
紛慮經營見苦心定應何處所思與謝公尋¶
<pb:KR4e0090_WYG_027-15b>¶
　　　送王瀘淵改訓導上杭¶
寥落新安邑横經已十年朝盤飡有粟夜榻坐無氊濟¶
濟來衿佩洋洋聽誦絃學規兼體用祀禮備精䖍東魯¶
文衡撤南閩敎鐸遷肯辭行道逺自喜過家便天霽雲¶
横嶽潮平雨溢川别離將萬里書問若為傳¶
　　　餘姚陳氏嘉㑹樓¶
邑里稽山麓樓居浙水湄雕欄出翠樹藻井暎華芝逺¶
眺通吳㑹髙攀近尾箕雲乘鸚鵡落瀑帶鳳凰垂聖化¶
<pb:KR4e0090_WYG_027-16a>¶
昇平日天恩長養時四郊無夜警萬物譪春熈畊有如¶
坻積歌聞擊壤辭都將欣愜意持用表蘭楣¶
　　　分題送史郎中代時彦學䕫德遵(三首/)¶
　　　　驛樓¶
靡靡遵歸路岧岧見驛樓朱簾迎日捲畫栱礙雲浮眺¶
覽通恒岱躋攀切斗牛乘軺來使節馳驛駐行騶送爾¶
今重過憑髙試一留詩成清似玉灑翰記曽遊¶
　　　　河梁¶
<pb:KR4e0090_WYG_027-16b>¶
河水深無極河梁構石崇暎波疑墜月倚岸訝垂虹華¶
表東西出蘭舟上下通屢經題柱客誰論濟川功甃古¶
苔紋暗亭虚栁色濃送君攜手處征騎莫匆匆¶
　　　　芙蓉¶
菡萏開初盛池塘及早秋根從玉井得葉似鏡湖稠麗¶
彩凝雲動清香抱露浮娉婷漢女出窈窕洛神遊折贈¶
寧忘逺聽歌或弭愁惟將君子意臨别寄綢繆¶
　　　七夕送丁侃吳江敎諭¶
<pb:KR4e0090_WYG_027-17a>¶
玉露下青㝠銀河㑹兩星故人當逺别獨棹發前汀曉¶
月滄州路秋風泗上亭芰荷香欲過楊栁翠將零小邑¶
連吳郡青山滿洞庭官居自有適况乃坐譚經¶
　　　代德遵送嚴士正赴江隂訓導(得來字/)¶
之官辭玉闕送别傍金臺蹔駐城隂騎同傾栁下杯念¶
離俱繾綣欲發更徘徊逺樹青如薺春波緑勝苔路馳¶
兼水陸舟汎歴沿洄之子儒家秀前賢世德培羽儀明鸑¶
鷟器質抱瓊瑰聖代蜚騰早亨衢特達開三吳推道院¶
<pb:KR4e0090_WYG_027-17b>¶
百里富英才習禮延陵邑談詩匡鼎來道存人自化意¶
澹俗無猜此去應相憶題書寄鴈回¶
　　　題金學士畫¶
誰冩江皋趣披圗憶漢南清巒連嶽麓幽渚帶湘潭樹¶
色浮青靄巖光蕩翠嵐漁家臨水靜禪刹與雲參窈窕¶
緣汀路㣲茫隔浦颿平生蕭散意對此欲抽簮¶
　　七言律¶
　　　題吳逸人二雲山房¶
<pb:KR4e0090_WYG_027-18a>¶
凌雲並立兩山青山下幽居靜不扄晴分黛色明香几¶
晝擁嵐光落硯屏蒼龍來問還丹訣白鶴聽譚大洞經¶
門前澗底朝朝去更采昌陽九節靈¶
　　　送元先輩歸吳¶
門巷蕭條過者稀諸孫憔悴日牽衣豈無幕下三年客¶
又送吳中一棹歸漢樹臨風寒自落江鴻帶雪晚猶飛¶
由來去邑懷桑梓不是還山戀采薇¶
　　　陸氏滄浪漁隠¶
<pb:KR4e0090_WYG_027-18b>¶
漁村深暎緑楊煙門外漚波日放船興逐浮雲看不厭¶
坐乘流水去悠然横江月出時歌榜别浦風清亦扣舷¶
常年獨泛滄浪曲不羨遭逢渭水邊¶
　　　陳氏環翠軒¶
瀟洒軒居翠作圍遥看鬱鬱又霏霏濃含野樹晴如滴¶
亂濕山雲曉不飛綵服凝輝當舞席牙籖分暎滿書帷¶
湖波近繞闌干曲更詫新荷好製衣¶
　　　和陸伯陽池上梅花¶
<pb:KR4e0090_WYG_027-19a>¶
圃裏池邊一樹花連松傍竹似山家香浮書幌風初動¶
影上琴床月半斜延客别穿幽逕入接鄰更築短牆遮¶
憑敎横笛休驚落愛此來看日正賖¶
　　　約蔡尚逺朱存禮蔡用嚴尤文度楊仲舉遊東¶
　　　　山¶
東山東望屹如帷久待穿雲躡翠㣲五色煙霞浮寳塔¶
千行松竹護禪扉春來况復芳菲盛客裏堪嗟聚晤稀¶
為報明朝著雙屐及時清賞莫相違¶
<pb:KR4e0090_WYG_027-19b>¶
　　　及期過邀朱存禮不遇用韻督之¶
淹留不下董生帷徒向青春歎式㣲遊賞久懷躋勝境¶
招尋頻值掩髙扉雲開石磴看逾近風捲花枝覺漸稀¶
便趁晴明行載酒謝公那得更相違¶
　　　雨中感懷(明日立秋/)¶
簷前水到竹棚頭簷下雨鳴殊未休挾册兒童斷來徃¶
傍籬鳬鴨自沈浮即過東家邀短筏莫須西埠買輕舟¶
客懷坐此堪惆悵風景蕭條况近秋¶
<pb:KR4e0090_WYG_027-20a>¶
　　　次韻畣鄧存誠見贈¶
清詩頻誦解人頤客裏逢君恨獨遲行枉髙軒無隔日¶
坐談虚館屢移時潛心共慕顔生樂攜手俱忘墨氏悲¶
從此相望巷南北朝朝來徃話深期¶
　　　泊金口次友人韻¶
屬玉飛鳴沙嶼傍梅花如雪照晴岡數家茅店臨金口¶
百里山城望漢陽浣女暎紗寒水碧棹郎吹䉌暮雲長¶
鄉關迢遞鄉書杳愁立西風看鴈翔¶
<pb:KR4e0090_WYG_027-20b>¶
　　　五月四日暮雨感懷(去嵗以是日同諸友/遊東山暮歸值雨)¶
翠微清旦逐攀緣攜手翩翩記昔年巖際穿花經宛轉¶
閣中御酒坐留連悠悠逝日隨流水杳杳髙情各逺天¶
俱在兹晨興暮雨東門歸處不悽然¶
　　　和鄭孟宣助敎左掖聞鶯¶
新鶯飛集萬年枝宛宛流音欲曙時乍協仙韶當紫殿¶
更諧瓊珮近彤墀九天春日初留聽千里雲林獨繫思¶
惟有鄭䖍才調絶朝回洒翰一題詩¶
<pb:KR4e0090_WYG_027-21a>¶
　　　賦得漢陽送朱季寧湖廣僉憲¶
大别山前爽氣浮吳王磯對庾公樓江流東道從何(日/)¶
漢水西來㑹此州萬里朝宗歸一派兩城冠蓋列諸侯¶
先聲傳報迎霜節遥想澄清澈上游¶
　　　送姚侍書歸覲¶
載筆三年侍禁闈青春文翰有光輝天恩暫别雙龍闕¶
家慶新裁五色衣解纜晴江楊栁緑升堂朝饌鯉魚肥¶
鳳凰池上來應早莫待林花散亂飛¶
<pb:KR4e0090_WYG_027-21b>¶
　　　送黄叔昭歸文江¶
賜歸初買上江船歸路何因復愴然渡海幾人還故里¶
到家三月及春田碧梧丘壠回生色緑水園林捲宿煙¶
莫歎物情非夙昔青山還暎舊門前¶
　　　從狩陽山和胡學士韻¶
王師晨獵大江東文武千官扈從同萬乘旌旗隨玉輦¶
九霄鴻鵠避彤弓青山半掩浮嵐白碧澗深流落葉紅¶
甘露滿林歌瑞應知君能賦擅才雄(是日甘露/降陽山)¶
<pb:KR4e0090_WYG_027-22a>¶
　　　從狩武岡和胡學士韻二首(是日甘露/復降武岡)¶
丹崖翠嶺接岧嶤萬騎交馳不憚遥前隊綵旄穿碧樹¶
中軍黄幄麗晴霄雲藏網罟參差出草合岡原邐迤燒¶
農事已閒脩武事共懷詞賦從鑾鑣¶
雪消輦路不生塵和氣冲融已發春玉露應期呈上瑞¶
金吾傳勑賜羣臣鴻圖萬嵗歸神武盛事三驅睹至仁¶
冠劒股肱咸扈從丹青預想畫麒麟¶
　　　送林僉事赴陜西¶
<pb:KR4e0090_WYG_027-22b>¶
曉别詞林出帝畿闗中使者繡為衣三年譔述推多學¶
一道澄清屬有威月滿渭川宜獨照霜含秦樹已先飛¶
君王旰食勤西顧早晩封章達瑣闈¶
　　　送鄭御史赴四川¶
青春衣繡有輝光况復馳聲白玉堂承詔早持班氏筆¶
賜歸先過鄭公鄉驛亭解纜江潮急官舫聞&KR0400;峽路長¶
遥想三川舊行處重來隨地凜飛霜¶
　　　送黄伴讀¶
<pb:KR4e0090_WYG_027-23a>¶
青春千乘發京師花暎鑾鑣栁暎旗官屬盡看歸侍從¶
交遊那忍話分離碧堂進講趨常早玉醴承恩出每遲¶
想得公餘憶鄉舊還應題句報相思¶
　　　送沙同知赴䘵州兼問克偉消息¶
貳車南去撫烝黎雪色梅花滿路岐問俗遥連交阯郡¶
到官正及艶陽時已知寡欲能勝瘴預喜多才㑹變夷¶
為訪龍州曽貳守久無書札寄京師¶
　　　送全州知州¶
<pb:KR4e0090_WYG_027-23b>¶
新年考績天官日第一皆傳太守名鳴珮又辭雙鳳闕¶
掛帆遥轉九江城天涯草色緜緜緑湖上楊花片片輕¶
還到清湘三月暮郭南騎馬勸春耕¶
　　　送向武金吏目¶
一命微官萬里程清時行送魯諸生天連粤徼孤城險¶
家渡湘江數口輕楊栁飛花霑去棹桄榔雜樹亂離情¶
才髙莫歎淹遐僻政滿還來謁聖明¶
　　　題竹寄蕭安正¶
<pb:KR4e0090_WYG_027-24a>¶
修竹紛紛䕃石臺髙樓新傍竹西開青天彩鳳盤雲下¶
白日鸞歌度澗來南阮詩書連絳帳東山蒼翠落銀杯¶
桃花流水三年别又儗青春放棹回¶
　　　送劉敦信致仕¶
七十懸車世所稀先生六十遂南歸兩行霜鬢辭天去¶
一片秋帆帶雨飛松逕晚晴蒼鹿近石田雲緩玉芝肥¶
休官自此無塵事惟有門人日款扉¶
　　　送周給事使西南夷¶
<pb:KR4e0090_WYG_027-24b>¶
仙郎意氣清如玉每接班行共早朝久立銀臺簮彩筆¶
又銜丹詔下青霄蠻方草木含天澤驛路風雲擁使軺¶
想見馳驅遍南徼日聞重譯頌唐堯¶
　　　送徐崇威陜西理問¶
初歸西掖掌絲綸共喜中朝接縉紳練達久明欽恤意¶
遷除又拜寵恩新舟移漢水還經楚路入函闗逺向秦¶
華嶽秋清五千仞行應挂笏看嶙峋¶
　　　靈谷寺建追薦征南將士水陸大齋車駕臨祭¶
<pb:KR4e0090_WYG_027-25a>¶
　　　　先夕百官出候寺中¶
晩出東華赴上方滿衣月色動微涼鐘聲漸識齋壇近¶
松影遥連輦路長澗底玉泉鳴石磬雲邊紅燭亂星光¶
歡迎天上來龍馭一夜祗園散好香¶
　　　文華門侍朝觀録囚多所寛宥喜而有作¶
日麗文華霽色新爐煙不斷上麒麟大臣論讞持王制¶
睿㫖全生體帝仁眞儗下車興歎泣旋看解網動歡欣¶
朝廷寛大恩波厚慶衍皇圖億萬春¶
<pb:KR4e0090_WYG_027-25b>¶
　　　卧病院中寄黄學士¶
三旬抱疾卧齋閤忽報春風謝絳桃草色新含時雨緑¶
楊花紛逐曉雲髙屢承恩賜身難報閒聽朝車思轉勞¶
想見詞垣多召命日趨東殿獨揮毫¶
　　　冬至早朝遇雪和胡學士韻¶
履長慶罷天顔悦和氣冲融散雪來為瑞正當鳷鵲觀¶
飛花還過鳳凰臺彤墀颺彩龍旂動玉几凝輝寳扇開¶
共上君王千萬夀九成歌舞進瓊杯¶
<pb:KR4e0090_WYG_027-26a>¶
　　　諸公從狩龍山因登牛首山訪佛窟寺胡學士¶
　　　　有詩是日僕以病不及行想像佳遊輙用次¶
　　　　韻三首¶
吉日鳴鑾出九闗龍山扈從喜躋攀雲迎翠輦晨先合¶
鳥避黄麾夕未還獵火依㣲煙岫裏鳴笳縹緲石林間¶
羣臣咸睹三驅樂賤子空慚一日閒¶
寳刹藏雲近翠㣲世人聞説到應稀千年飲馬泉仍在¶
半夜巢松鶴自歸碑存古刻題朝代僧有閒情熟道機¶
<pb:KR4e0090_WYG_027-26b>¶
應話無生因坐久不辭香霧惹朝衣¶
寺外幽巖石逕斜巖中開士似丹霞心涵水月空諸法¶
坐對寒崖落一花清夜潮音翻貝葉常時雲氣護袈裟¶
匆匆遥望知難覓歸騎聯翩擁翠華(寺外有石巖一僧/棲禪其中久矣諸)¶
(公頗以未/遊為欠)¶
　　　同金諭德踏雪出長安街金墜馬在告不及徃¶
　　　　問明旦奉簡¶
雲暎都城一色妍暮街騎馬共翩翩初當分手迴絲鞚¶
<pb:KR4e0090_WYG_027-27a>¶
驚看翻身墜錦韀鳴珮紛趨天闕下聞鐘獨卧曉窗前¶
平戎萬里隨龍馭意氣能無歎徃年¶
　　　題吳中書所蓄徐御史寫梅¶
清江先生如玉雪舊種寒梅今滿庭閒時撫樹得籕法¶
殘嵗開花暎壁經鳳沼香雲隔塵滓霜臺白筆寫神形¶
朝回何遜誰相問定在金陵竹葉青¶
　　　别用之後其夕聞尚留江上賦此奉柬¶
日出髙城啼曙烏城邊風色栁疎疎闗河嵗晏侵冰雪¶
<pb:KR4e0090_WYG_027-27b>¶
客子天寒歎道途明旦乘潮應鼓枻誰家燒燭且傾壺¶
平生未解傷離别却掩衡門坐鬱紆¶
　　　贈梁本之(二首/)¶
𣺌茫何處望瀘州已拜除書去不留七十慈闈雙别淚¶
五千蜀道一孤舟皆傳逺邑民情好親見諸生禮數優¶
到日平安寄魚素殷勤先慰倚門愁¶
蜀山消盡雪皚皚江水初平灔澦堆問路遥穿三峽過¶
之官惟帶一經來林間女負巴鹽出煙際人乘僰騎回¶
<pb:KR4e0090_WYG_027-28a>¶
莫歎遐方異風俗此州元有穆清臺¶
　　　九日過宿遷縣¶
掛席迢遥晚未休行程邐迤望邳州數家農舎通籬落¶
幾處漁舟聚洑流回首鄉園天𣺌𣺌驚心時序水悠悠¶
紫萸黄菊非無意沙鳥汀雲漫自愁¶
　　　䝉恩南還陛辭後出文明門留别詞林知己¶
雙闕凌雲晃曙輝君恩初拜下彤闈西山雪霽千峯出¶
逺道天寒一騎歸翰苑故人多契濶離筵芳酒又分違¶
<pb:KR4e0090_WYG_027-28b>¶
相思後夜瞻銀漢奎璧光華暎紫微¶
　　　十月十六日侍從赴北京出江東門¶
十月朝天趨薊北城中争送向江皋朋儔載酒飛觥數¶
兒子褰裳徒步勞滿路和風喧鼓吹中天晴日燿旗旄¶
紛紛喜氣隨行騎回首鍾山紫翠髙¶
　　　滁州陪獵次林光䘵韻¶
日華朝暎彩雲西紅樹青山望不迷罝網合圍笳鼓振¶
戈矛分隊羽旄齊歡呼春動三軍色騰踏風輕萬馬蹄¶
<pb:KR4e0090_WYG_027-29a>¶
侍從如雲陪樂事郊原霜浄不霑泥¶
　　　尋醉翁亭故址¶
空山泉石四無鄰亭構當年已化塵前輩文章闗氣運¶
後來瞻仰愧鄉人寒林縹緲荒煙外霜逕逶迤古澗濱¶
景物已殊風俗在壺漿來徃見滁民¶
　　　鳳陽過宿族兄𢎞璧夜話¶
十五離鄉今七十版圖已作帝鄉民田園晚嵗治生足¶
兒女全家習俗淳猶有詩書傳世業不勝悲喜見宗親¶
<pb:KR4e0090_WYG_027-29b>¶
百年楊氏衰兼盛一夜燈前語向晨¶
　　　趙彦如輓詩(二首/)¶
瀟洒清風滿素襟况兼文采暎儒林聖朝賢達皆推轂¶
晚嵗京華始盍簮書閤淹留春酒熟齋房談詠夜燈深¶
年來漸覺朋游減坐看晨星愴寸心¶
鄰並紫垣南畔住尋常來徃共襟期可憐病起分攜後¶
無復朝回坐對時學行尚存輿論好交遊未澈士林悲¶
鳳山原下千年石不愧當年有道碑¶
<pb:KR4e0090_WYG_027-30a>¶
　　　幽居二首簡時彦學䕫習禮(時自翰林改春/坊職務甚簡)¶
白日紅塵渾不到金城坊裏託幽居家貧頗類賢人巷¶
地静何煩長者車近郭好山青暎户小橋流水緑通渠¶
衣冠鄰曲皆鄒魯來徃清言數起予¶
二十年來列從官玉堂髙處切金鑾哀遲有幸遷清秩¶
匡輔無才愧素餐朝退書帷閒獨坐吟餘塵事不相干¶
自憐此樂從前少身荷君恩欲報難¶
　　　愛竹堂為楊主事賦¶
<pb:KR4e0090_WYG_027-30b>¶
堂前修竹先人種看竹升堂思不禁正直終存君子節¶
清虚猶見昔賢心靈旂疑下雲垂屋仙珮如聞風滿林¶
自是著存長不忘豈同三月愛山隂¶
　　　送吳員外赴南京禮部¶
春坊中允同袍舊十五年來間濶深此日帝城重握手¶
西風祖道又分襟蒼茫薊樹凌寒景縹緲淮雲接暮隂¶
知到南京公事簡紫金山色對青吟¶
　　　輓金鳳儀¶
<pb:KR4e0090_WYG_027-31a>¶
昔為御史南京住朝罷相過不厭頻每愛容儀誇白璧¶
還看文采暎青春飛騰雲漢非闗早淪落泥塗獨未伸¶
空使時人嗟定命銘文三復為傷神¶
　　　次韻答仲熙庶子見寄(時鄒有室/家之喜)¶
習懶忘機已嵗餘還應力疾効馳驅衰遲豈有㳙埃助¶
談詠都將故舊疎倚檻桃花開畫障夾渠楊栁暎齋居¶
閒情想見城東曲欲和陽春愧不如¶
　　　金華方處士輓詩¶
<pb:KR4e0090_WYG_027-31b>¶
鄉里過從駕小車平時蕭散有誰如幽人日聚清芬閤¶
處士星明寳&KR0276;墟乘化已翔雲外鶴傳家猶貯壁間書¶
石梁嵗嵗行人度共説何公德有餘¶
　　　送劉訓術歸西昌¶
冠帶逍遙桑梓間浮雲長共此心閒家傳大父青烏祕¶
門對仙人白鶴山五年江外三回見八月燕南一棹還¶
萬里歸來誰得似獨無塵土涴清顔¶
　　　松居為餘杭詹道士作¶
<pb:KR4e0090_WYG_027-32a>¶
紫霄𤣥居静不扃長松如蓋對亭亭深涵雨露千年潤¶
髙拂煙霞萬仭青仙子時來下白鶴道人晝坐詠黄庭¶
㑹當天柱峯前去共汲丹泉煮茯苓¶
　　　送胡士璉貴州按察使(二首/)¶
澹雲心事堅冰操白首如公見幾人撫字久煩熊軾重¶
澄清今睹豸冠新亂山啼鳥蠻煙裏深樹蟠蛇獠水濱¶
何幸明時建官府㑹持輕典播皇仁¶
聖主恤民頻有詔逺臣宣化豈無聞激揚自古闗王政¶
<pb:KR4e0090_WYG_027-32b>¶
表率于今仗使君淮水揚颿侵曉月楚皋飛斾拂秋雲¶
獨嗟二十年相好復此匆匆惜袂分¶
　　　送彭士揚歸西昌(二首/)¶
鄉山南望飛雲外萬里還家綵服成心事已同秋水浄¶
宦情渾似晚煙輕亦知衰薄慙閭里且復歡娛慰父兄¶
後夜光輝動牛斗書船應泝豫章城¶
故家獨抱遺經在蚤有清名動縉紳致禮特煩東道主¶
承歡常戀北堂親龍洲晚色明紅樹魚浦秋波漾白蘋¶
<pb:KR4e0090_WYG_027-33a>¶
自是思歸歸未得可堪長日送歸人¶
　　　送羅知州還廣德¶
薊門二月栁初青未有長條折贈行逺道共懷覊旅意¶
同鄉不盡别離情花臨河上家家發山過淮南處處清¶
民吏桐川迎望久經遊且莫滯雙旌¶
　　　陳頎僉事輓詩¶
早嵗賢科擢俊英明時憲府佐澄清常持風裁民皆畏¶
獨以寛平政自成萬里趨朝淹客舎幾人含泣送銘旌¶
<pb:KR4e0090_WYG_027-33b>¶
孤兒扶柩南閩路落月啼烏最愴情¶
　　　周公明敎諭半竹軒¶
先生瀟洒溪園秀與竹從來金石交作室不敎全代瓦¶
隔塵還已勝編茅清宜帳下諸生詠儉任門前俗客嘲¶
更傍石欄移數挺閒常風月聽笙匏¶
　　　賦得花園送梁主事¶
地近南城尺五天萬家繁盛似雲連花熏歌妓樓中勺¶
栁暎行人陌上韀來徃紛紛皆駐轂别離欵欵更張筵¶
<pb:KR4e0090_WYG_027-34a>¶
知君過此頻回首心戀彤墀玉陛前¶
　　　寄思貽兄¶
兄弟分攜總白頭楚雲煙樹思悠悠每聞夜雨懷連榻¶
屢看秋鴻獨倚樓京國衣裳淹日月鄉園夢寐繞松楸¶
金盤原上青山下投老歸田共飯牛¶
　　　南山停雲張澈郎中求賦¶
門對南山紫翠深白雲長日抱山岑清連飛澗垂朝彩¶
幽傍懸蘿駐夕隂五色㑹看光捧日九霄終待出為霖¶
<pb:KR4e0090_WYG_027-34b>¶
松楸只在㣲茫下早晚從知係寸心¶
　　　送蕭雅容郎中歸南京吏部¶
都門新酒鬱金香窈窕筝彈陌上桑煙栁千絲牽别恨¶
春花萬㸃暎行裝碧山近帶金陵郭白雪清含粉署郎¶
官府日長無一事寄詩頻到五雲坊¶
　　　曽復鉉雪舫齋¶
傍溪齋舎小於舟含素凝華曙影浮已喜虚明宜宴坐¶
何妨安穏寄寒流簷前風絮疑翻浪窗外瑶林欲隠洲¶
<pb:KR4e0090_WYG_027-35a>¶
自有詩書可娛興不消更向剡中遊¶
　　　送尤文度赴貴州㕘議兼寄武昌故舊¶
三十年前江漢上清風瀟洒共襟期折蘭閒詠離騷賦¶
看竹頻過孝感祠已幸兩京重論舊何堪萬里又分岐¶
故人相遇應相問為道非才負聖時¶
　　　送淮安劉千户致仕歸吉水¶
二十承官累筞勲腰間寳劒動星文老辭淮水歸文水¶
閒謝青雲向白雲鄰里應懷前學士(晃菴其/故交)兒童爭識¶
<pb:KR4e0090_WYG_027-35b>¶
舊將軍芙蓉峯下滄洲曲時採林芳與客分¶
　　　劉氏松筠軒¶
西昌城西松竹深開軒幽絶坐繁隂常疑白晝起雷雨¶
還樂清夜聞璆琳一從薊北淹覊旅十載天涯思故林¶
亦有茅堂傍東郭白頭南望最闗心¶
　　　送劉生¶
客舎餘春雨正繁憐渠萬里到柴門相看已是諸孫行¶
漸長能知大父恩共愛名駒輕道路又逢新雁憶鄉園¶
<pb:KR4e0090_WYG_027-36a>¶
松筠軒裏遺書在歸約良朋更討論¶
　　　輓孫子充¶
金璧承家好弟兄至今鄉里憶持平早逢兵亂眞能養¶
晚避徵書不愛名流水青山遺舊隠白雲芳草閟新塋¶
相思豈必曽相識一讀銘文已愴情¶
　　　李縣丞之官臨皋¶
小年閭巷共嬉遊邂逅京華總白頭奉使曽持巴郡檄¶
之官又買潞河舟嶺南翠霧含津樹海上紅霞暎縣樓¶
<pb:KR4e0090_WYG_027-36b>¶
懷抱公餘清似水題詩還憶寄中州¶
　　　尹道冲八十受封¶
蕭散春秋八袠髙少年曽署華州曹恩封初出麒麟殿¶
宫錦新裁獬豸袍玉屑丹砂和石髓青山碧樹暎林皋¶
仙人自在煙霞外五色凌雲有鳳毛¶
　　　送錢侍讀¶
日上榑桑麗九天蓬萊髙閣五雲連才華久在論思地¶
明聖方需侍從賢歸斾曉飛河濟外文星夜暎斗牛邊¶
<pb:KR4e0090_WYG_027-37a>¶
全家帝澤霑幽顯錦誥翔鸞百代傳¶
　　　送彭毓敬(甞為政和令坐累/被謫復起為學官)¶
臨清小邑俯河濵學館蕭條迥絶塵談道勝為百里宰¶
開筵常接兩京人風霜跋涉愁堪老鄉里交游意獨親¶
但有聲華光帝命相逢不恨别離頻¶
　　　送龍公常之建寧驛丞¶
咸淳進士衡州佐異代風流見逺孫謁選三年依北闕¶
承恩二月發南轅官程僻逺稀迎客廨宇清幽不閉門¶
<pb:KR4e0090_WYG_027-37b>¶
碧水丹山足閒暇頻收書册玩微言¶
　　　早入夭夀山候陪祭長陵(二首/)¶
塵起山中失路蹊肩輿扶過石橋西夜深風露寒仍淺¶
月轉星河影漸低傍澗幾人同駐馬隔林何處屢聞雞¶
東方立待曈曨曙紫殿前頭望不迷¶
萬里蒼梧去不還宫車千古閟橋山日華閒暎芙蓉殿¶
雲氣深連虎豹闗扶病此時瞻玉几傷心何處望龍顔¶
遺臣泣盡餘年淚天上烏號不可攀¶
<pb:KR4e0090_WYG_027-38a>¶
　　　送袁止安太常受誥後還餘干(三首/)¶
清廟沈沈接泰壇十年齋潔領祠官奏章屢上紅雲殿¶
賜服曽無白玉冠常有道心如鏡浄由來公署帶冰寒¶
新承天上絲綸寵歸及畨昜父老看¶
一鶴南飛自玉京江東人識步虚聲色分玉井芙蓉秀¶
氣挹金莖沆瀣清道術不須丹液法仙家元住白雲城¶
還攜龍虎山中侣共向蓬萊頂上行¶
蕭散浮雲流水蹤少年湖海與君同豈知黄鶴樓前别¶
<pb:KR4e0090_WYG_027-38b>¶
又向蒼龍闕下逢圭組有時還暇逸琴書隨意共從容¶
無應俱傍西江住獨自蒲帆趂北風¶
　　　送李永懷歸東平¶
霜花初下雁南飛葭菼蒼蒼栁欲稀落日故人千里别¶
寒風汶水一帆歸盛年典郡民皆愛清代成名志不違¶
幾度都門聚還散何時同返故園扉¶
　　　謁長陵¶
憶昔六龍升御日最先承詔上鑾坡論思虚薄年華逺¶
<pb:KR4e0090_WYG_027-39a>¶
霄漢飛騰寵命多空有赤心常捧日不禁清淚欲成河¶
文孫繼統今明聖供奉無能奈老何¶
　　　謁獻陵¶
海宇洪熙戴至尊愚臣殿陛最䝉恩常依黼扆承清問¶
每荷綸音奬直言萬古兹山藏玉劔九霄何路從金根¶
餘生莫罄㳙埃報血淚横膺不忍論¶
　　　晚同宗豫先歸詣清河途中寄勉仁𢎞濟¶
載書先發赴前營雨浥飛埃晚更晴人喜望家三舎近¶
<pb:KR4e0090_WYG_027-39b>¶
馬知歸路四蹄輕風飄㸃㸃溪花送日射行行野樹明¶
却憶今宵氊帳底翠壺紅燭伴雙清¶
　　　送陳正倫御史赴南陽知府¶
盛時冠豸兼衣繡柏府霜臺嵗已深宦達共嗟門似水¶
家貧新賜帶横金褰帷緑野觀春稼拄笏黄堂對曉岑¶
正已齋中有餘暇青編還究古人心¶
　　　酬張子俊中書惠畫¶
不盡平生山水興勞君徤筆寫清幽流雲欲送千峯雨¶
<pb:KR4e0090_WYG_027-40a>¶
飛瀑深涵五月秋玉筍匡廬渾在目天台秦望亦忘憂¶
白頭經濟曽何補只好投簮約共遊¶
　　　太常丁博士陞工部員外赴南京¶
頌臺迢遞切紅雲博士官閒浄俗氛禮典曽陪青瑣議¶
仙韶常到紫壇聞薊門栁暗欣簮盍潞渚荷香惜袂分¶
此去陞遷展才用共誰時論考工文¶
　　　送江御史兼寄林懋𢎞¶
十年冠豸侍明廷詞苑編摩况有聲不效䧹鸇馳世譽¶
<pb:KR4e0090_WYG_027-40b>¶
直將冰蘗重臺評吳城霜下迎驄馬浙水秋髙駐斾旌¶
應共三山林憲使玉壺寒露烱雙清¶
　　　從游西苑¶
廣寒宫殿屬天家曉從宸游駐翠華瓊液緫頒仙掌露¶
金支皆挿御筵花棹穿萍藻波間雪旗颭芙蓉水上霞¶
身世眞超人境外玉盤親捧棗如瓜¶
　　　送陳時顯歸南京兼簡廣哲(二首/)¶
聯官玉署多年别考績金臺兩度逢徃昔知心成落落¶
<pb:KR4e0090_WYG_027-41a>¶
即今分手復匆匆薊門雨挾風聲急潞渚波連海氣濃¶
無限離情阻相送青山杳杳樹濛濛¶
素襟不受一塵緇文苑英游共所知舊羨丰姿清似玉¶
今看衰鬢亦成絲柏堂晝掩無公務竹檻春吟有妙辭¶
想共東鄰歐主事清談常過夕鐘時¶
　　　寄胡若思賓客¶
樂静忘憂養性靈豫章城外一茅亭窗涵南浦千尋碧¶
門對西山萬疊青每羨林泉歸倦翼獨憐江海尚浮萍¶
<pb:KR4e0090_WYG_027-41b>¶
已知安邑渾無累猶有人求伏氏經¶
　　　己酉元夕偕行儉學䕫公緒百鍊并攜&KR0008;秫市¶
　　　　中觀燈遂過退菴小酌即席賦詩得誰字¶
貂帽藜筇信所之良朋稚子暮追隨物情已覺春光好¶
燭影還於月色宜一世緇塵空老大幾人白首共襟期¶
今宵且對燈前醉來嵗燈前知對誰¶
　　　送劉參議赴廣東¶
二十餘年聯近侍揮毫常在鳳凰池每憐分署疎歡聚¶
<pb:KR4e0090_WYG_027-42a>¶
况及逢春又别離滿地緑隂榕樹合繞簷紅顆荔枝垂¶
時平畫省多公暇預想清吟續隠之¶
　　　早朝應制¶
天香初引玉爐熏日照龍墀綵仗分閶闔九重通御氣¶
蓬萊五色䕶祥雲班聨文武齊鵷鷺慶合華夷致鳳麟¶
(是日南/夷貢麟)聖主臨軒萬年夀敬陳明德贊堯勲¶
　　　從狩宻雲早發次韻幼孜¶
雞鳴滄海浴朝暾起換征裘倒别尊上馬好音喧鼓吹¶
<pb:KR4e0090_WYG_027-42b>¶
逼人清氣滿乾坤旌旗雲擁中軍幄劒㦸霜明列校屯¶
載筆從容侍田獵暮年有幸共承恩¶
　　　駐蹕峪口少師蹇公少保金公尚書胡公及予¶
　　　　奉㫖先歸道中風寒小憩洪勝寺¶
聖主深恩恤老臣賜歸先渡白河濱御營晝日承三接¶
驛路飈風共四人滿地寒蕪行雉兔誰家荒塚伏麒麟¶
山僧頗解空王法延客焚香話六塵¶
　　　送潘景昭致仕歸永嘉¶
<pb:KR4e0090_WYG_027-43a>¶
素節清名玉不如忽承優詔賜閒居青坊舊振郎官筆¶
金匱新藏史氏書歸槖人嗟一羽重懸車誰及二毛初¶
黄花翠竹温州郭晏嵗髙情樂有餘¶
　　　送吳敏德南京僉都御史¶
九重圖治任才賢白簡凝霜載畫船共喜芝蘭出蕭艾¶
已知鸞鳳異鷹鸇淮山𣺌𣺌飛雲外薊樹亭亭落照前¶
相好相違重相憶好音時聽路人傳¶
　　　丹徒何彦澄皆春堂¶
<pb:KR4e0090_WYG_027-43b>¶
百畝藥畦春浩蕩濟人渾是太和心泉香橘畔蘇眈井¶
花滿雲邊董奉林靈劑不須酬白璧丹砂自可致黄金¶
南徐城下滄江水㑹比何家隂德深¶
　　　送張嘉㑹赴封川¶
繡衣前日下臺端百里清霜緑幕寒不恨逢人雙眼白¶
共憐為國寸心丹蒼茫晏嵗遷除逺繾綣同鄉執别難¶
自有平生冰操在嶺梅還似舊時看¶
　　　過鷂兒嶺巡檢司悼蕭長史(二首/)¶
<pb:KR4e0090_WYG_027-44a>¶
王門輔相真公選老病思歸竟不歸盡職總知行直道¶
愛身翻見蹈危機山籠曉霧深迷戍灘響寒濤近繞扉¶
白首來經遷謫地感懷惟有淚沾衣¶
萬里邊隅千疊山桑乾河上閟榛菅向來物論嗟投玉¶
至竟天恩未賜環早以傳經重閭里曽看奏疏動朝班¶
平生一片貞松色猶在交遊夢寐間¶
　　　送陳廷器通政¶
公材士行總推賢憲府儒宫近屢遷共識丹心明白日¶
<pb:KR4e0090_WYG_027-44b>¶
也應華髪歎流年芙蓉浦溆秋風後鴻雁汀洲夕照前¶
此地相逢又相送交情長為别離牽¶
　　　賜文淵閣五色菊一本應制¶
一簇秋香䕶錦屛聨芳競彩自天成何須芝瑞矜三秀¶
已似奎躔聚五星開處正當彤陛好賜來還稱玉堂清¶
世傳此植能頤夀萬嵗千秋祝聖明¶
　　　紹興王氏居竹軒¶
萬玉森森翠作林王家清致自山隂開軒六月暑氣薄¶
<pb:KR4e0090_WYG_027-45a>¶
閉門一逕秋雲深晴當霄漢看鸞舞夜或風雨聞龍吟¶
嵗寒栗冽不改色共矢平生金石心¶
　　　慶行儉初度并贈禮闈校文之行(三首/)¶
三朝冠紱殿東頭人物當今第一流銀漢奎文光午夜¶
玉壺寒露炯清秋終知鼎鼐歸台輔共待經綸闡大猷¶
二月帝城春似海夀筵先醉紫金甌¶
髙門奕奕縣東西文獻楊王自昔齊當代飛騰聨玉署¶
半生華寵共金閨風霜樗散慙空老霄漢鵬搏望不迷¶
<pb:KR4e0090_WYG_027-45b>¶
未許明時慕丘壑須將旱嵗作雲霓¶
三載興賢選俊英九重宣詔付銓衡從來節操推公道¶
况是文章擅老成春院下簾心獨苦夜燈開巻眼偏明¶
掄才為國真無忝預詠薹萊頌太平¶
　　　送孫修撰¶
五色衣裁繡錦明三年歸謁稱深情芙蓉浪颭娟娟浄¶
楊栁風生澹澹清颿影曉經揚子渡劒光秋望富州城¶
詞垣官俸堪多釀遥想髙堂聚德星¶
<pb:KR4e0090_WYG_027-46a>¶
　　　賜遊西苑同諸學士作¶
東風御苑物華新吉日遊觀命近臣金甕特頒千日醖¶
玉盤兼賜八珍淳翠含楊栁橋邊霧香汎芙蓉水上雲¶
魚躍鳶飛皆化育須看海宇頌皇仁¶
廣寒髙出倚晴霄清暑開臨螮蝀橋鳳闕九重通窈窕¶
龍章五彩䕶岧嶤霞明翠浪成漂錦風振瓊林協奏韶¶
山水足供仁智樂千春萬嵗奉唐堯¶
日照千門萬户開參差樓觀出飛臺地靈長看紅雲繞¶
<pb:KR4e0090_WYG_027-46b>¶
天近時迎翠輦來絶好西山如華嶽何須東海覓蓬萊¶
㣲臣幾度陪遊豫欲繼巻阿愧乏才¶
𤣥洲閬苑五雲迷紫殿彤樓衆岫低日射飛甍金署榜¶
虹連閣道玉為梯灑筵好雨霏㣲過傍席清禽睍睆啼¶
欲報深恩何以祝皇圖帝夀與天齊¶
　　　送孫從吉主事¶
河上蒹葭初著霜臨河撾鼓發官航面承天語朝辭闕¶
身著宫袍晝近鄉錦樹拂雲明使斾碧山如畫對仙郎¶
<pb:KR4e0090_WYG_027-47a>¶
由來襟抱清于玉寫得梅花好寄將¶
　　　送解禎期兼憶大紳¶
萬里賜環遼海外鳳池依舊寵恩濃共欣遭際承千載¶
又沐優閒謝九重草草離觴對寒菊迢迢歸棹逐秋鴻¶
臨岐重有傷心處不見名家阮嗣宗¶
　　　贈族姪之勉¶
盛時楊氏三登仕文獻西昌第一家諸老儀刑隨逝水¶
百年譜牒看分瓜逺來論舊歡娛淺臨别題詩感慨賖¶
<pb:KR4e0090_WYG_027-47b>¶
獨近五雲洲畔住好敦忠信作生涯¶
　　　齋宿次韻曽學士¶
退朝齋閤息精神接席香帷總縉紳茶送䝉山兼顧渚¶
琴彈子夜又陽春坐聞玉漏傳西掖起看龍光繞北辰¶
吉日郊禋集繁祉慶成預擬拜楓宸¶
　　　送蕭生下第南歸¶
少年懷寳謁京畿又向明時下第歸薊北鶯啼春後滿¶
淮南樹色雨中㣲手披經史常忘食家傍園林静掩扉¶
<pb:KR4e0090_WYG_027-48a>¶
終待秋風六翮徤九霄雲浄看髙飛¶
　　　懷來應制¶
霜紅碧樹被巖阿流水青山喜再過田事總知今嵗好¶
人煙况比昔年多彩雲飛蓋隨雕輦白玉行尊載紫駝¶
聖主時平此巡省㑹聞游豫出謳歌¶
　　　留别羅學古員外并解佩劔贈之¶
紫塞西風九月秋千官祗從六龍游故人邂逅能青眼¶
老我驅馳已白頭馬上擁貂晨共發尊前燒蠟暮相留¶
<pb:KR4e0090_WYG_027-48b>¶
闗城又是分襟處解贈呉鈎慰别愁¶
　　　上清袁止安寄詩余以寫竹奉酬并歩來韻¶
京華一别嵗頻更長憶同年老弟兄軒冕無心暫同俗¶
山林有道竟違榮石田過雨瓊芝潤金籙開函玉女清¶
貌得崐丘青鳳羽因風遥答故交情¶
　　　題竹送周侍郎¶
鴈下蒹葭澤國寒扁舟獨去路漫漫年來已恨舊交少¶
老至偏傷逺别難親見謀猷禆國計極知勞瘁濟民艱¶
<pb:KR4e0090_WYG_027-49a>¶
一竿淇上清於玉持贈南州嵗晩看¶
　　　送劉巡檢赴廣東¶
奏最晨看拜紫宸陞官遄赴海南濱身趨玉陛祗辭主¶
家過金川喜覲親紅蓼桂花明水驛青松栁葉暗蠻津¶
休言弓馬非吾事㑹有恩威服逺人¶
　　　蕭時中挽詩¶
當日興賢對大廷天門金榜冠羣英一經勤苦承家世¶
千載遭逢荷聖明溟海鵾鵬真自致蘭苕翡翠不勝清¶
<pb:KR4e0090_WYG_027-49b>¶
可憐萬里歸埋玉欲賦招魂慘不成¶
　　　送張宗海修撰致仕¶
京國交情三十載别離憂緒百千端故人有道相違逺¶
多病無能自効難已看文章留玉署也知江海憶金鑾¶
扶揺九萬公先奮㑹待雲霄接羽翰¶
　　　送梁紹輝三衢敎授¶
兩朝國史奏書成濟濟官曹進秩榮郡守方需漢博士¶
泮宫行對魯諸生鶯啼燕語連城緑水色山光繞郭清¶
<pb:KR4e0090_WYG_027-50a>¶
應似髙齋趙閱道捲簾吟詠暢幽情¶
　　　送崇述謁告還鄉并問訊若思¶
白髪朝冠在石渠故園松竹夢幽居蹔封國史收金匱¶
榮拜天恩下玉除曉岸緑蕪飛燕子春江新水上鰣魚¶
經過定見頤菴老為謝衰遲久曠書¶
　　　自題東皋小像¶
玉華之東鷗渚潯柴門蕭蕭松竹隂平生自乏經濟略¶
抱甕已忘榮䘵心一日天書照雲谷十年蓬鬢戴朝簮¶
<pb:KR4e0090_WYG_027-50b>¶
文章無補治世用矯首南山煙樹深¶
　　　送馮欽訓郎中持節使安陸(事畢却過武/昌訪宗族)¶
金册頒恩玉璽封秋清四牡出南宫九華飛翠迎江上¶
白雪操絃候郢中使者通經才不忝親王祗命禮兼隆¶
故家文獻存遺譜歸過沙溪覓姓馮¶
　　　送柴侍郎¶
大將行邉浄楚氛多才司馬更能文岑參隴外多傳賦¶
韓愈淮西力贊勲刁斗三更鳴塞月旌旗千隊拂闗雲¶
<pb:KR4e0090_WYG_027-51a>¶
陣前敵愾功誰最早致封章玉陛聞¶
　¶
　¶
　¶
　¶
　¶
　¶
　¶
<pb:KR4e0090_WYG_027-51b>¶
　¶
　¶
　¶
　¶
　¶
　¶
　¶
　東里詩集巻二¶
