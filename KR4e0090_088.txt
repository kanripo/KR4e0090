# -*- mode: mandoku-view; -*-
#+TITLE: 東里集
#+DATE: 2015-08-25 00:19:19.900302
#+PROPERTY: ID KR4e0090
#+PROPERTY: BASEEDITION WYG    
#+PROPERTY: JUAN 續集卷六十
<pb:KR4e0090_WYG_088-1a>¶
欽定四庫全書¶
　東里續集巻六十　　　　明　楊士竒　撰¶
　　詩(五言絶句/)¶
　　　岳陽樓¶
城上岳陽樓髙臨洞庭水君山望不迷日日風波裏¶
　　　尋蔡冑不見¶
空復出城來問君還城去寂寂掩䨇扉憶君情不叙¶
　　　殘寺¶
<pb:KR4e0090_WYG_088-1b>¶
殘寺連農舎空忩露佛燈四圍無古木那觧隱高僧¶
　　　示鵷兄弟(有序五首/)¶
　　不得鵷姪書數年近寄絶句五章亦言其志因便¶
　　次其韻示之首二章余自述三章有懷思貽止齋¶
　　二兄晩嵗過從之樂四章勉鵷末章并勉鵷兄弟¶
　　於學吾今六十有五七千里致此數語亦不薄幸¶
　　諸姪各自嚮進如侍兩翁就奉呈一咲¶
身戴君親徳何能一粟酬蹉跎今白首行邁尚悠悠¶
<pb:KR4e0090_WYG_088-2a>¶
飯牛先壟下夙志未消磨恩重身難去非闗戀玉珂¶
二老東西郭風期晩益親將車數來徃遥憶似荀陳¶
待制傳宗嫡元孫見可人承家在好德切莫厭清貧¶
愛身如白玉為學趂青春湏識潜魚躍還思屈&KR0008;伸¶
　　　題畫¶
海天秋似洗𣺌𣺌净煙濤忽露珊瑚樹還㸔翡翠毛¶
　　　題竹與妻弟郭志善¶
溪上娟娟竹年深百尺餘何時過溪上折竿釣溪魚¶
<pb:KR4e0090_WYG_088-2b>¶
　　　清夜¶
清夜坐庭階薫風拂楊桞仰首望天河微雲翳南斗¶
　　　題畫(二首/)¶
老樹不為材新林欝蒼翠矯首瞻西山朝來有爽氣¶
溪上帶清峰溪邉滿芳樹誰傍白雲居猶軫青雲慕¶
　　　題竹寄友(三首/)¶
昔在詞林日同㸔翠玉枝好風清不斷曾結嵗寒期¶
霜節亭亭直凌雲發采章春風和煦日親見鳯鳴陽¶
<pb:KR4e0090_WYG_088-3a>¶
平安常有報徑造豈無期萬里相思意為欹淇澳詩¶
　　　題畫¶
士有不遇時放浪遺世情彼哉七君子亦未泊其情¶
　　　題劉英竹(二首/)¶
高崖入煙霧下有清泠淵青鸞雲中來照影故蹁躚¶
湘靈動雲根散作霏霏雨濕重翡翠毛凉浸珊瑚樹¶
　　　題竹贈鍾子勤太守¶
葳蕤鳯凰羽白日動毿毿臨别遥相贈清風五嶺南¶
<pb:KR4e0090_WYG_088-3b>¶
　　　題槎翁畫龍(二首/)¶
天下文明日雲從隘九霄歸田霑霈澤同幸際皇朝¶
徃嵗尚書履排雲到九闗歸來石臺下猶記寫龍顔¶
　　　題金侍講所藏趙仲穆畫馬(三首/)¶
粲爛五花驄軒昻八尺龍惟應天廐裏得似畫圖中¶
曉日立彤墀光輝玉仗齊朝回長散誕流水緑楊堤¶
養育天閑乆常懷萬里心太平無用武自愧主恩深¶
　　　到桃源黄學士舟已先在南岸不得相即相望¶
<pb:KR4e0090_WYG_088-4a>¶
　　　悵然¶
隔水不得語中腸千萬廻知公望我至如我望公來¶
　　　清河縣調公素¶
暮出清江牐夜投清河口明日到桃源誰家問沽酒¶
　　　夾溝¶
晴日烘綿花暄風吹豆莢九月似春天河邉見飛蝶¶
　　　離磚河驛十里阻風¶
白浪高如屋停舟日已中長蘆望不到愁殺石尤風¶
<pb:KR4e0090_WYG_088-4b>¶
　　　行營鑿井得泉¶
鑿井得泉水清泠碧照人銅瓶罷逺汲稍觧僕夫勤¶
　　　沙城¶
昔嵗城中過曾遇江南叟身老意蕭閒寕知今在否¶
　　　始乘馬¶
嵗餘不乘馬今朝還據鞍眼昏身力弱心怯道途難¶
　　　望雞鳴山¶
雞鳴山下路危險曾經渉今日望雞鳴未度心先怯¶
<pb:KR4e0090_WYG_088-5a>¶
　　　度雞鳴山馬上口號與同行者¶
蜀道天下險王尊叱其御何况雞鳴道今隨六龍度¶
　　　雨晴¶
東方明月上雨止風亦罷仰荷蒼天仁俯惻行路者¶
　　　渡河¶
騎馬渡河水馬渇未即渡飲足不湏鞭騰踏長嘶去¶
　　　問唐孟髙需枸杞¶
與卿俱七十卿有好顔容此後詩相寄湏兼枸杞封¶
<pb:KR4e0090_WYG_088-5b>¶
　　　自新河迤南道傍官宇舖舎皆一新知是府尹¶
　　　李庸所作賦(二首/)¶
道途廣且平亭館皆輝煥追憶舊行時驚喜還嗟嘆¶
府尹才能好經營次第新相知已心熟猶問路傍人¶
　　　題四時花鳥(四首/)¶
曾聞瑶水上千嵗一開花常有䨇青鳥何非阿母家¶
　　　右桃花䨇青¶
往來傍蓮塘飛鳴不相離比似兄弟心相親不相棄¶
<pb:KR4e0090_WYG_088-6a>¶
　　　右荷花鶺鴒¶
天香浮玉露金色艶髙秋誰似䨇栖者相依共白頭¶
　　　右桂花白頭¶
的的玉梅舒啁啁翠禽哢參横月落時惆悵羅浮夣¶
　　　右梅竹翠鳥¶
　　　題弼姪飛鳴宿食四鴈圖¶
萬里塞垣來孤飛不成陣無那閨中情憶得邉頭信¶
肅肅葭菼暮聲切為離羣情重連枝者單居不忍聞¶
<pb:KR4e0090_WYG_088-6b>¶
霜落洞庭渚江南九月秋稍違闗塞逺適足稲梁謀¶
聖化行萬方江湖無射宿淡月映蘆花平沙睡應熟¶
　　　題弼姪山水(有序四首/)¶
　　姪子之䕫赴任吳江客有寫雲山四幅贈之者為¶
　　各題一詩皆實意寓焉講授之暇時一展閲亦足¶
　　以慰離别之思¶
齋居無俗事清眺擅呉江水郭團農舎柴門繫釣艭¶
天涵洞庭水雲帶洞庭山永日談經罷凴軒一觧顔¶
<pb:KR4e0090_WYG_088-7a>¶
故國嘉山水文溪帶武峯披圖思不盡親舎白雲重¶
家住清溪上山光滿竹林共憐簮組累徒繫故園心¶
　　　題扇寄余正安¶
倭麻來海外裁扇劇清真還憑玉堂筆寫寄玉堂人¶
　　　悼昔時¶
昔在南京時共玩朱櫻樹今日對朱櫻故人𣺌何處¶
　　　題平川方子宣松石圖¶
松懐氷雪操石有堅重姿書齋日相對可以勵操持¶
<pb:KR4e0090_WYG_088-7b>¶
　　　便面小景¶
青青溪畔山湛湛溪中渌窈窕亭上人聽歌采蓮曲¶
　　　千葉芙蓉¶
露冷蓮房老迎霜燦爛開誰是㸔不足剪落片霞來¶
　　　單葉芙蓉¶
霜落荆州冷青菸度渚宫西人吹忽散孤影見愁紅¶
　　　題蕭貫竹¶
蕭生讀書處有此䨇琅玕永日吾伊静晴空㸔翠鸞¶
<pb:KR4e0090_WYG_088-8a>¶
　　　題子昻竹¶
吳興八法精作書如刻玉蘭亭揮灑餘見此瀟湘緑¶
　　　題卓廸山水二幅(二首/)¶
溪水清於玉山光净瀟洒亭下有扁舟時㸔徃來者¶
青山草廬下蕭散絶纎塵曵杖彼誰子知皆塵俗人¶
　　　䨇禽圖(二首/)¶
莾蒼踈林下䨇禽相因依終然自得性何必上林飛¶
䨇棲平野間弋者無所慕何限放浪才自得蕭閒趣¶
<pb:KR4e0090_WYG_088-8b>¶
　　　題蘭¶
芳馨在岩谷自與衆卉異必有君子人共結金蘭契¶
　　　題梅¶
不但魁衆芳高潔無比儗商鼎論調羮何曾及桃李¶
　　　題竹送彭冲還西昌(二首/)¶
京華春雨後竹館話分襟鄉邑何時至因君想故林¶
送别長干道晴風翠羽繁平安千里意贈爾報鄉園¶
　　　題宋撿校古木竹石¶
<pb:KR4e0090_WYG_088-9a>¶
剪落珊瑚枝秋光净於洗醉眠瑪瑙坡㸔舞青鸞尾¶
　　　題畫魚寄表弟陳孟高¶
外氏老賢弟迢迢憶孟髙江湖魚尾赤念爾更勤勞¶
　　　題松¶
山中多嵗月白日起蒼虬但適棟梁用那無匠石求¶
　　　題竹¶
鳯池八法筆寫此翠琅玕六月不知暑庭中生夏寒¶
　　　題梅¶
<pb:KR4e0090_WYG_088-9b>¶
萬卉凋零後梅花開滿枝由來氷雪操横笛不妨吹¶
　　　題畫魚贈陳憲南歸¶
士之未得志勤力務所學亦有變化時禹門奮一躍¶
　　　題邵武經歴梁尗䝉蘭(三首/)¶
昔過桞溪上毎尋蘭墅春芳馨揚素彩夣想故交人¶
邵武諸侯幕光風動石闌時清吏牘少吟咏對芳蘭¶
蘭芷生幽谷花時自在春軒墀移植好防有折花人¶
　　　題竹贈士鼎南歸¶
<pb:KR4e0090_WYG_088-10a>¶
月池池上路誰種碧琅玕自有虚心在青青到嵗寒¶
　　　題蔣壻重竹(二首/)¶
種得篔簹玉庭含五月秋清詩吟衛武絶勝伴羊求¶
兩京四十載迢遞夣家林蕭散五君詠山王空愧心¶
　　　題郭之信梅(二首/)¶
家住冠朝里官為真定師梅花當講席相對認南枝¶
詵詵來學者晨夕侍皋比花共人如玉清香滿絳幃¶
　　　題梅送曾訓導(有引/)¶
<pb:KR4e0090_WYG_088-10b>¶
　　訓導師範職也其道自正已始所謂正已而物正¶
　　者也吾里曾生得揚州府學訓導將之官以寫梅¶
　　求題是以致丁寧愛望之意邑學周生閒暇徃還¶
　　可同一觀¶
至性存真操娟娟氷玉清齋居坐相對永矢嵗寒盟¶
　　　題曾儀鯉魚¶
曾承姜氏孝亦載琴高仙今朝與子别早晚待書傳¶
　　　題蕭壻承恕竹¶
<pb:KR4e0090_WYG_088-11a>¶
家住桃華源庭無俗塵至春永風日清高空玩寒翠¶
　　　夾溝(二首/)¶
孤篷雨蕭蕭滯風仍滯淺時復問同舟彭城今近逺¶
河流淺且陿十里九折灣徐山望不見幾日見淮山¶
　　　題驛舟中小畫¶
雙踏枝上雪查查鳴未休非闗浪報喜來嵗足來牟¶
　　　題竹贈閩士且却其繡段(二首/)¶
組繡出閩中由來習俗工何如此君節葉葉是清風¶
<pb:KR4e0090_WYG_088-11b>¶
種竹隔流塵清隂滿户庭自公有閒暇常對嵗寒青¶
　　　恤旱(有序五首/)¶
　　亢旱數月加之蝗災畿内盖甚詔選廷臣清理兩¶
　　京及四方刑獄䟽其滯而辨其枉不及半月北京¶
　　之獄䟽辨過半傳頌載道甘霈凢再耕者大悦於¶
　　是臺憲言致旱之由㮣劾朝臣而潔穢淆焉皇上¶
　　仁明詔悉寛貸惟嚴貪者之戒僕雖茍免臺論然¶
　　禄厚無補敢忘循省輒賦小詩五章畧紀其事且¶
<pb:KR4e0090_WYG_088-12a>¶
　　識鄙意云¶
夏熱不可觸飛蝗遍原野縣官有程期愁殺捕蝗者¶
亢陽三月餘詔下寛刑獄囹圄半空虛甘霖稍霑足¶
臺章論致旱槩斥政事臣涇渭無分别包容荷帝仁¶
聖主勤恤民貪夫昧罪已天聽豈不近駸駸未知止¶
官廪之所儲農力苦不易燮理無寸能素餐重憂愧¶
　　　寄時勉(三首/)¶
　　　　(時勉陞太學之三日僕懐别不已夣中作遥字韻/詩旣覺續賦一首案上適有寫竹一幅就題奉寄)¶
<pb:KR4e0090_WYG_088-12b>¶
東閣歡娛地朝來遽寂寥賢闗一歩近悵望玉人遥¶
毎日文淵閣閒思李翰林不知遷太學誰共坐論心¶
欲贈嵗寒意託之淇上竿亭亭君子節長似玉堂㸔¶
　　　寄李祭酒(二首/)¶
端坐司成館髙懐今若何向來石渠署無日不相過¶
卧病無塵事其如離思何春風勝舊識時復一來過¶
　　　題和姪枯木竹蘭圖¶
自在䟽林下幽香滿露叢相依君子竹葉葉是清風¶
<pb:KR4e0090_WYG_088-13a>¶
　　　題楊紹林竹¶
本是淇園種森森枝葉開清風常自愛莫(闕/)¶
　　　題畿姪孫梅¶
陽春第一花箇箇氷玉質寘此讀書忩清香滿芳帙¶
　　　題徐孚竹¶
瀟湘萬頃秋淇園千畆緑幽玩何湏多一枝清已足¶
　　　題蘭(四首/)¶
愛此竹林下秋蘭花正開采芳思共賞有待故人來¶
<pb:KR4e0090_WYG_088-13b>¶
懸崖秋氣爽蘭葉露漙漙誰把霜毫寫清芳耐乆㸔¶
磊磊澗邉石猗猗蘭作花光風一枝拂香滿杏林家¶
熈熈春日暉九畹正芳菲劍佩歸來晚幽香襲人衣¶
　　六言絶句¶
　　　題蔣院判墨竹¶
石面苔文綠徧林間竹色青垂二月東風吹雨陽和發¶
育當時¶
　　　輓李處士(二首/)¶
<pb:KR4e0090_WYG_088-14a>¶
鄉里共高淳朴朝廷洊錫褒封康寕九十餘二巋然雪¶
嶺青松¶
白髪身全諸福班衣懽繞十孫最是鳯毛五采明時翽¶
翽髙騫¶
　　　題竹贈士振南歸¶
清風林下歸客明月池頭故家杏樹百年喬木芸編累¶
世生涯¶
　　　絶句(二首/)¶
<pb:KR4e0090_WYG_088-14b>¶
客程行及半月春色㸔分淺深楊桞乍舒河北桃花開¶
遍淮陰¶
淮上天連芳草江南雲湧清峯𤓰步春潮落日廣陵煙¶
樹殘鐘¶
　　七言絶句¶
　　　九日陳士良宅玩菊次韻王潔齋菊有醉楊妃¶
　　　紫霞杯二種(三首/)¶
五日金門下直歸小園來㸔菊花枝千葩萬卉湏㬰盡¶
<pb:KR4e0090_WYG_088-15a>¶
獨此相娛嵗晩時¶
膩白輕紅數十枝半酣秋色倚東籬誰知彭澤歸來處¶
更似昭陽宴罷時¶
紅白叢叢相映開一樷别捧紫霞杯滿含玉露香勝酒¶
九日無煩太守來¶
　　　吳孟勤為文贈黄都科南歸并為求詩(二首/)¶
楊氏昔來光徳里黄端今去武昌城桞州邂逅禾川遇¶
並有文章託姓名¶
<pb:KR4e0090_WYG_088-15b>¶
暫去還來不記年清朝又發庾樓前莫教折盡臨江桞¶
留得重來好繫船¶
　　　題仲舉梅花扇面¶
才子清姿如玉雪新裁小扇寫寒梅日長宴坐微風發¶
為引幽香相逐來¶
　　　訪蔣立恭不遇留書齋壁¶
門巷晴泥擁不開尋君北轉又東廻竹間寂寞香庭掩¶
便似回船雪夜來¶
<pb:KR4e0090_WYG_088-16a>¶
　　　雨夜蔣立恭贈詩走筆次韻(二首/)¶
鈄風飄雨還無定獨坐耽書過二更不似前宵鄰閣裏¶
聫詩使酒到雞鳴¶
三逕篔簹二畆居鳴風鳴雨稱清虛秋宵一曲琳琅韻¶
為喜朝來向客書¶
　　　過城陵磯¶
磯頭水落石層層石上魚檣半撘罾忽望高樓出城郭¶
舟人指㸃説巴陵¶
<pb:KR4e0090_WYG_088-16b>¶
　　　夜雨次韻寄蔡用嚴楊仲舉(二首/)¶
秋夜夜長長寂寂打忩飄雨似嚴更詩情未斷覊情起¶
不耐牀前絡緯鳴¶
江邉園裏擅幽居清酒香茶夜不虛定是不聞風雨發¶
半酣高詠漆園書¶
　　　答蔣立恭¶
　　　　(立恭約予同謁乃父隱翁之墓予/病不果行明日示詩次韻奉答)¶
憐君拜墓不勝哀淚灑東風奠一杯芳草青煙寒食節¶
<pb:KR4e0090_WYG_088-17a>¶
幾家墳上子孫來¶
　　　題祝教諭梅¶
絃誦初停子佩閒梅花香拂絳帷間玩㣲獨對羲圖坐¶
不假重熏金慱山¶
　　　題蕭建平扇¶
五月樓船海上歸種魚池畔足閒時白羅團扇揮炎暑¶
重理殘書莫下幃¶
　　　題蕭德賛四時小景(四首/)¶
<pb:KR4e0090_WYG_088-17b>¶
二月山花如錦開亭中坐對正徘徊蹇驢又有過從者¶
童子相迎戸外來¶
雲林六月不知暑溪上好山如越中咫尺茅亭異華屋¶
逢迎俱見古人風¶
兩行鳴鴈分飛處一箇輕船逆上時藉是江天好吟景¶
不令風物動秋思¶
十日北風吹大雪閉門無處不漫漫江頭艇子船頭騎¶
有底忙時不畏寒¶
<pb:KR4e0090_WYG_088-18a>¶
　　　題高克恭墨竹(有䟦/)¶
房山髙韻五十仭松雪清風二百年山齋寶氣不可掩¶
夜夜雨虹光燭天¶
　　高嘗云息齋竹真而不妙雪松竹妙而不真吾乃¶
　　於二者之間著筆然髙甚少作竹或問之曰不欲¶
　　以掩息齋雅度如此因併志之¶
　　　齋宿和胡光大庶子(二首/)¶
金門晩退坐清齋燭影茶香對好懷况復連篇寫珠玉¶
<pb:KR4e0090_WYG_088-18b>¶
右坊傳送左坊來¶
雨氣霏霏壓篆烟坐消銀燭未成眠明朝預想南郊上¶
日馭光華麗滿天¶
　　　題子昻畫嘉禾¶
宋代王孫元閣老文章萬丈貫天河胸中不有調元事¶
那觧揮毫寫太和¶
　　　寄賔畿老弟(三首/)¶
安州貳守時名重清潔持身玉不如莫逐沿流同泛泛¶
<pb:KR4e0090_WYG_088-19a>¶
湏知涇渭本來殊¶
紫陌紅芳映日鮮湏㬰榮落亦堪憐長山絶谷青松樹¶
解閲風霜過百年¶
古人貧賤摠清高賢弟殷勤慎所操詩書教子光先業¶
勝貯如山金錯刀¶
　　　題海天秋興圖(二首/)¶
瓊臺太守彈琴罷觀海如觀太極中逺水長天清一色¶
悠然心境共昭融(先生嘗教學者/觀心於太極云)¶
<pb:KR4e0090_WYG_088-19b>¶
已共安期汗漫逰海天空望白雲秋驂麟跨鳯知何處¶
應在三山與十洲¶
　　　題畫贈德遜南歸(二首/)¶
花落江南清浦香春潮邐迤送歸航九華纔過匡廬出¶
㸔遍名山到故鄉¶
我昔金魚洲畔住雲山清滿舊柴扉君家只在鄰東曲¶
多釀松華待客歸¶
　　　寄題浮梁環秀亭¶
<pb:KR4e0090_WYG_088-20a>¶
地偏瀟洒一塵無水色山光繞畫圖他日乘風遡南斗¶
李家亭上㸔蓬壺¶
　　　楊自然處士輓詩(二首/)¶
不慕清名逹九重全家長住水晶宫芰荷為帶芙蓉佩¶
䞉有人傳惠濟功¶
平生心事聽皇天流水行雲任自然養得鳯毛成五色¶
青雲白日㸔飛騫¶
　　　書周益公所題湯氏别業¶
<pb:KR4e0090_WYG_088-20b>¶
不將出處間心期鄰里無時欵竹扉傳世文章高世節¶
湯家千嵗有光輝¶
　　　題李處士畫¶
一去城中竟不歸閒依泉石謝塵覉世人誰不知名姓¶
時有扣門來請醫¶
　　　送楊誠都事赴山西(二首/)¶
郎官湖上先生宅十五年前共酒樽今日都門重邂逅¶
令人腸斷郭東原¶
<pb:KR4e0090_WYG_088-21a>¶
花縣幕中留惠愛銀臺初近御爐香又承寵命超遷去¶
馬首青山望太行¶
　　　輓劉仲海(三首/)¶
心如明月湛孤圓掃石㸔雲度嵗年家在吉陽城裏住¶
未曽輕到縣門前¶
竹忩幽户乆棲遲不道無官枉盛時綵筆長書五花誥¶
大兒身到鳯凰池¶
文水仁山映角巾常年書社㑹比鄰如今又及嘉平節¶
<pb:KR4e0090_WYG_088-21b>¶
㸔賞梅花少一人¶
　　　題舒有常畫¶
河陽縣裏花争發彭澤門前桞正繁公暇小亭無俗吏¶
坐聽流水出松根¶
　　　題竹¶
雙玉亭亭翡翠毛春風晴拂綵雲髙也知結實須來鳯¶
即遣為竿合釣鰲¶
　　　題竹寄曽東銘先生¶
<pb:KR4e0090_WYG_088-22a>¶
鄉里相違五十年喜聞歸隱得幽偏一枝遥寄琅玕竹¶
為愛風流向阮賢¶
　　　送家兄及妻子還鄉後感懷三首(十月十/五日)¶
少小情親弟與兄老來兄弟更闗情五年一見頭如雪¶
無那秋風促去程¶
家在西昌舊業貧孟光歸處重辛勤十年茆屋秋風破¶
獨自牽蘿補白雲¶
迎門兒女咲牽衣毎日中庭候晩歸今夜片颿何處泊¶
<pb:KR4e0090_WYG_088-22b>¶
應同阿母憶京畿¶
　　　輓顔子明(五首之二首/)¶
曾吟楚些招顔谷悽愴傷情久不堪忽復悲歌動行路¶
愁雲深鎻萬松菴¶
文淵閣下集羣英清世才華重老成大典已傳名姓在¶
光榮終不負平生¶
　　　送皚上人住持建昌太平興國寺(二首/)¶
持鉢王城住幾年袈裟新汎上江船禪心還似江心月¶
<pb:KR4e0090_WYG_088-23a>¶
江自東流月自圓¶
迢迢旴水暎禪闗水上浮雲意共閒講罷楞伽無一事¶
㫋檀樹裏㸔軍山¶
　　　楊補之掀篷圖¶
玉節葳蕤導羽麾香風吹度翠雲涯披圖彷彿如曾見¶
江上孤篷嵗晩時¶
　　　送人歸故鄉¶
江花江柳送船開燕語鶯歌喚客回舊屋歸來春未晩¶
<pb:KR4e0090_WYG_088-23b>¶
青山如玉水如苔¶
　　　題蔣院判小畫(二首/)¶
一巻深䕶紫苔文喬木踈篁翠拂雲却憶江南秋雨霽¶
東皋亭上倚微醺¶
老氣峥嶸氷雪榦清風瀟洒鳯凰枝相依共矢心如石¶
應得論交晩嵗期¶
　　　輓劉榮甫¶
八十已過將九十翛然物外等閒身繡林山水堪怡悦¶
<pb:KR4e0090_WYG_088-24a>¶
太息清風减一人¶
平生孝行何人繼不受遺金世亦稀嵗嵗朝廷賜牛酒¶
于今寂寞掩荆扉¶
埋玉荆山松栢地百年身世返空虚傳家尚有(闕/)　瑞¶
翽翽朝陽五色雛¶
　　　題梅寄友人¶
氷霜同是嵗寒心回首江南間濶深尚有風流何遜在¶
水邉籬落待重尋¶
<pb:KR4e0090_WYG_088-24b>¶
　　　十月二十五日夜連夣紃女¶
未離襁褓學踉蹡逺别憐渠意不忘昨夜小忩頻入夣¶
計程知已過南昌¶
　　　五馬朝回圖為贑守題(二首/)¶
翠玉樓前春欲遍湧金門外水長清使君為政清如水¶
五馬歸來十縣迎¶
正月朝天三月回連翩飛騎蹴浮埃駟車不獨諸侯貴¶
逺道驊騮總逸才¶
<pb:KR4e0090_WYG_088-25a>¶
　　　題畫¶
倚天萬大碧崔嵬水霧林霏濕半開何處春山獨乗興¶
蹇驢騎度磵橋來¶
　　　從子鵷以其兄相之喪及妻子歸故鄉因示三¶
　　　絶句¶
六載天涯一度來匆匆臨别復徘徊汝身長大吾衰病¶
相見從今更幾回¶
庭樹森森照眼明一枝如玉竟先傾傷心我已膓千㫁¶
<pb:KR4e0090_WYG_088-25b>¶
何况衰年父母情¶
憐爾驅馳重急難荒原風雨鶺鴒寒孤兒寡婦堪愁絶¶
好與殷勤别意㸔¶
　　　送山東蔡運使¶
家在淮南萬竹林十年薇省對嵩岑鹺臺此日觀東海¶
應説皇㤙似海深¶
　　　題梅竹贈郭子成還北京(二首/)¶
貌得春風玉一枝使回清氣滿青驪過江還遇江南客¶
<pb:KR4e0090_WYG_088-26a>¶
莫遣披圖動所思¶
昔在江南種竹枝十年離别重相思春回已是氷霜後¶
白日青雲見羽儀¶
　　　題荷花便面¶
深翠羅裳紅玉臉精神秋水共娟娟西風長浦斜陽外¶
慣倚蘭舟詠采蓮¶
　　　寫扇寄劉昇¶
不到珠林五六春閒忩書巻故殷勤别時㸔種庭前竹¶
<pb:KR4e0090_WYG_088-26b>¶
逺想長枝已拂雲¶
　　　簡兾成¶
楚水吳山乆别離毎因嘉節重相思今來一處稀相見¶
何必思情勝昔時¶
　　　龍洲姚老人獻山薯土𤓰獲受恩賞臨歸乞詩¶
　　　走筆書三絶句¶
老際清朝戴聖君山林幸作太平民乾坤莫報生成賜¶
萬里金門拜獻芹¶
<pb:KR4e0090_WYG_088-27a>¶
野服清晨謁九天承恩親拜玉堦前歸來感戴心無限¶
但祝皇家萬萬年¶
南平橋外澄江畔畊鑿生涯樂有餘又説龍洲將過縣¶
寄言鄉邑務詩書¶
　　　送中書舍人陳彜訓赴北京(三首/)¶
北京廵幸戒春時扈從千官樂載馳惟有鳯凰池上客¶
承恩先去候鸞旗¶
綵筆喜辭西掖去畫船遥向北京行黄河十月無氷結¶
<pb:KR4e0090_WYG_088-27b>¶
千里長風㡬日程¶
紫禁遥連萬嵗山明年思爾珮珊珊龍文五彩騰雲氣¶
應向黄金䑓上㸔¶
　　　簡謝太常索竹栽(二首/)¶
新唘南軒面碧漪櫻桃雜樹滿堦墀凌雲尚少琅玕竹¶
分我仙壇十數枝¶
數枝聊可玩清華盛夏終湏翠滿家矯首容䑓候青鳯¶
明朝好日莫令賖¶
<pb:KR4e0090_WYG_088-28a>¶
　　　寄尤文度(四首/)¶
湖海交逰二十年憶聽流水奏朱絃情深未逐浮雲散¶
長夣春風玉樹前¶
東城踈雨洒花枝同醉洪山寺裏時楚客猶傳舊題句¶
漢南清景不勝思¶
蚤識文章五彩多六年離别思如何武夷九曲行應徧¶
想見臨清寫棹歌¶
聞説重來謁九天朝回歸騎忽翩翩城南旅館無尋處¶
<pb:KR4e0090_WYG_088-28b>¶
遥望閩雲思𣺌然¶
　　　題畫寄羅孟昭(二首/)¶
龍池之北臨古城金華千丈當軒楹十年不向北齊去¶
無那㸔圖勞逺情¶
茒舍踈籬䕶土堦石梁流水緑於苔吾家東里真相似¶
㑹儗歸時候子來¶
　　　彦強將歸麻陽雨中見過話舊出小畫求題就¶
　　　以識别并問訊叔毖(二首/)¶
<pb:KR4e0090_WYG_088-29a>¶
麻陽貳令重來日共話家林畊讀時碧水蒼山未歸得¶
京華春雨不勝思¶
兩度相逢皆草草臨岐無奈别情何沅陵更有劉明府¶
頗恨歸時不肯過¶
　　　贈金諭徳從子驥¶
　　　　(驥英年好學今將歸省來乞言為賦/三絶句識願望之意并問訊㓜孚云)¶
斑衣歸去奉庭闈更祝重闈千嵗期此樂人生湏(闕/)日¶
還將餘力務詩書¶
<pb:KR4e0090_WYG_088-29b>¶
紅杏丹桃相映開一朝風雨化塵埃湏知廊廟為梁棟¶
只選南山松栢材¶
爾家仲父才情好别後三年未得書玉笥金川有真樂¶
青燈黄巻近何如¶
　　　答胡學士(胡學士在北京聞余病寄詩/慰問依韻奉答十首之三首)¶
卧病幽居况獨居愁來何物可消除一緘逺寄千金重¶
頼有文淵學士書¶
乆病文園寢不安床頭頻展寄詩㸔深情宛轉勞相慰¶
<pb:KR4e0090_WYG_088-30a>¶
香墨淋漓故未乾¶
常秉清忠報大廷年華流水忽心驚知公未戀滄洲曲¶
相對金螺㸔晩晴¶
　　　同文度冀成秋夜有懷從善仲舉(二首/)¶
静夜聊為江上吟江雲漠漠水沉沉惟應黄鶴樓前月¶
照見離人萬里心¶
江邉寂寞顔回宅城裏迢遥張仲居想見近年塵事絶¶
人來不寄一行書¶
<pb:KR4e0090_WYG_088-30b>¶
　　　題梅(二首/)¶
　　子勤得徐仲乆寫梅花以遺子壻蕭季昶昶求余¶
　　題是夜余齋宿翰林夣家園梅花甚盛覺而有懷¶
　　因賦此且致期勉之意云¶
白鷗江畔金魚浦草閣柴扉是我家昨夜玉堂清夣到¶
還臨流水㸔梅花¶
春坊中允寫瓊枝正是園林雪罷時莫訝相逢易(闕/)贈¶
娟娟氷玉嵗寒期¶
<pb:KR4e0090_WYG_088-31a>¶
　　　吉水王氏槐陰堂(二首/)¶
文江江上多喬木愛爾堂前槐樹蕃枝枝葉葉先人德¶
長有清陰庇子孫¶
百嵗蟠根雨露深秋雲散作滿庭陰詩書教子擢科第¶
清時莫負花如金¶
　　　題梅寄康仲頴(二首/)¶
憶昔茭湖處士家玉梅親拜丈人花氷霜晩嵗全高潔¶
閒暎孤村碧水涯¶
<pb:KR4e0090_WYG_088-31b>¶
分手花前又幾時舊家相好最相思才華共愛清如玉¶
有使題詩寄一枝¶
　　　自題竹林小像(時年六/十八)¶
落落江南舊布衣水邉林下静相宜白頭更有浮榮繫¶
自詠武公淇澳詩¶
　　　送蕭德通南還¶
為憶雲林别帝畿淮潮相送去如飛扁舟想到仙源口¶
流水桃花春未稀¶
<pb:KR4e0090_WYG_088-32a>¶
　　　别季雅(二首/)¶
　　予去彭氏館十餘年季雅相見京師夜談之頃愴¶
　　然念舊之懷其歸也索詩為别因賦絶句(二首/)¶
一樂堂中坐絳帷青髫白髪勸銀巵今宵剪燭京華邸¶
感慨重逢話昔時¶
明日張㠶白下門秋風一月到鄉園何時觧紱將書帙¶
重問城南水竹軒¶
　　　題竹贈武昌友人(二首/)¶
<pb:KR4e0090_WYG_088-32b>¶
種竹西街幾嵗餘枝枝葉葉散扶踈日長講罷歸來早¶
應有新詩節下書¶
愛竹曾過孝感坊小齋清日聼琳琅鳯凰臺上今朝别¶
不盡幽情憶武昌¶
　　　題髙教授寫竹(二首/)¶
錢塘好易悟精微講説圖書衆所推塵掩韋編今寂寞¶
惟因寫竹見丰儀¶
雲根煙篠出毫端遍灑文牋與素紈今日風光公獨逺¶
<pb:KR4e0090_WYG_088-33a>¶
空餘遺墨後人㸔¶
　　　題徐氏孝友堂(二首/)¶
堂上嬰啼五色衣堂前荆樹爛相輝流塵不到文江曲¶
家慶湏知自古稀¶
家聫節孝先生譜堂有文安學士書具慶百年兼具翕¶
人間一樂有誰知¶
　　　負愆同蹇尚書金正字赴北京早發江東門¶
十年叨禄侍詞垣材薄深慙負寵恩帝德從來天廣大¶
<pb:KR4e0090_WYG_088-33b>¶
忍懷愁思出都門¶
　　　静海縣¶
九月無霜草木枯葫蘆花白暎青蘇計程共説金臺近¶
明日舟行到直沽¶
　　　候司直不至晩發濟寧¶
雲邉無處望歸驂一片離情逐暮㠶猶待聨翩載黄鵠¶
同吹簫管過淮南¶
　　　題竹與謝進士¶
<pb:KR4e0090_WYG_088-34a>¶
潞河撾鼓發官航使者衣含雨露香持贈兩竿淇上緑¶
清風一路過江鄉¶
　　　送盧知府歸杭州(二首時/欲告老)¶
澹蕩春風處處宜氷霜烱烱見操持九年文選行公道¶
猶有輿人説徃時¶
聖朝宣化需賢守土屋茅櫩望更深白髪未多身未老¶
莫教泉石引鄉心¶
　　　題竹贈常州知府(二首/)¶
<pb:KR4e0090_WYG_088-34b>¶
陽羨郡中公事簡高臺五月帶霜寒翛翛數尺鸞鳯尾¶
比似湘皋月下㸔¶
寫得淇園玉一枝清風元自鳯凰池毗陵大守多公暇¶
坐對時吟衛武詩¶
　　　題翠微丹房送劉道士還荆山¶
昨日朝天出翠微春霞五色繡為衣金丹還憶荆山裏¶
一片閒雲相逐歸¶
　　　胡原節陞大理鄉復廵視浙江索詩賦四絶句¶
<pb:KR4e0090_WYG_088-35a>¶
先皇昔御文華殿供奉曾霑寵命多白日鼎湖龍去杳¶
重來空有淚成河¶
嶺海歸來萬里程觀潮更上淛江亭昔時道路瞻驄馬¶
此日車旗迓九卿¶
攬轡南乘使者軺秋風古道不辭遥豺狼掃迹瘡痍復¶
湏遣遺民感聖朝¶
行李蕭蕭去住輕霜臺柏府舊馳聲湏教一道吳江月¶
照見中流徹底清¶
<pb:KR4e0090_WYG_088-35b>¶
　　　送蕭雅容受誥後歸省(四首/)¶
新着香羅綵繡衣文江江上省庭闈龍章五色金為笥¶
親捧皇恩萬里歸¶
夏官初滿擢天官文武銓除職任難誰似江西蕭佛子¶
(時人/稱之)清如氷雪萬人㸔¶
京國相逢意共親心如秋水氣如春同朝同郡兼同調¶
二十年來見幾人¶
玉露漙漙下翠梧薊門携手惜離居娛親想及重陽節¶
<pb:KR4e0090_WYG_088-36a>¶
酒汎黄花膾白魚¶
　　　過滁州馬上口號寄陳廷器¶
長憶禮闈同事日錦筵官燭夜論文過城不見匆匆去¶
回首滁山隔片雲¶
　　　夜宿池河夣頥菴¶
乆别豫章胡祭酒夜來夣見髩星星頗聞藥裹今抛擲¶
應是文章屬老成¶
　　　授散官(二首/)¶
<pb:KR4e0090_WYG_088-36b>¶
　　舊制除官後即授散官僕為學士五年始授奉議¶
　　大夫蓋因吏部郎中陳宗問言凡外職皆不給散¶
　　官時車駕幸北京而吏部遂以南京亦為外職不¶
　　給授至是隨侍來北京始得䝉恩而當時外職雖¶
　　布政使亦未有授散官者愧無補報用志二絶¶
五載金門為學士朝來初降散官恩幸因近侍霑榮命¶
猶勝超遷典大藩¶
二十年中六改官論思匡輔古來難不才未有涓埃報¶
<pb:KR4e0090_WYG_088-37a>¶
徒切區區抱寸丹¶
　　　送崇厚歸鄉(二首/)¶
君家兄弟聨䨇璧館閣懷歸次第歸想見吉陽秋雨霽¶
江天鴻鴈一行飛¶
眼㸔科第擢英髦又見南飛逸翮高多病無能留滯者¶
秋風相送使心勞¶
　　　題竹贈人歸南京¶
紫垣東畔詞臣署曽種琅玕萬箇清一上金臺二十載¶
<pb:KR4e0090_WYG_088-37b>¶
㸔圖長是憶南京¶
　　　題樂山樂水二圖(二首/)¶
岱嶽巍巍萬古青奠安東國拱神京出雲為雨潤天下¶
坐契仁人四海情¶
為澗為河萬折東周流無滯更無窮道人胸次涵流動¶
樂與宣尼川上同¶
　　　書觧大紳作其兄墓銘哀詩後(三首/)¶
少年兄弟同金榜一日聲名四海聞更賜同歸侍親老¶
<pb:KR4e0090_WYG_088-38a>¶
全家稽首戴天恩¶
紅芳庭館紫垣陰對酒論文夜向深三十餘年如昨日¶
埋銘一誦一傷心¶
新詩字字皆愁痛不待勞心苦思成揚子江波深不極¶
未知難弟憶兄情¶
　　　寄示東城諸姪(二首/)¶
不才無計謝朝簮流水年光七十三盤古螺湖松栢地¶
夣魂夜夜到江南¶
<pb:KR4e0090_WYG_088-38b>¶
叨禄京華四十年老來一念在歸全故鄉無限佳山水¶
何處松楸著墓田¶
　　　寄昌平吳典史(二首/)¶
為問昌平吳典史到官民事近如何清時雨露涵濡厚¶
想見豐年黍稌多¶
已聞賛縣清如水廨宇蕭條日掩闗簡牘勞勤蓮幕下¶
未應拄笏對青山¶
　　　送蕭大慶之官始興(二首/)¶
<pb:KR4e0090_WYG_088-39a>¶
始興庾嶺南邉邑慱士之官喜過家廣海年來多驛使¶
緘書頻遣慰京華¶
縣邑西連丹鳯山行藏有道聽皇天瘴煙毒霧皆休惑¶
忠簡新州十八年¶
　　　題蕭德賛竹¶
昔年曾作蕭齋客繞檻毿毿翠玉枝猶記凌雲軒上坐¶
清風逺道倍相思¶
　　　題蕭德賛山水(二首/)¶
<pb:KR4e0090_WYG_088-39b>¶
昔年曾借蕭齋住流水桃華盡日閒讀罷黄庭更何事¶
石臺散髪㸔青山¶
一去京華三十春鄉山萬里夣歸頻山中尚有平生侣¶
應見題詩憶逺人¶
　　　題蕭本器竹(二首/)¶
愛爾清淳比玉琳青春黄巻好留心林間石畔無塵事¶
一寸光陰直萬金¶
爾家瀟洒自天台山繞溪樓石作臺老我㑹扶蒼玉杖¶
<pb:KR4e0090_WYG_088-40a>¶
尋幽重度葛陂來¶
　　　題山水與彦實姪¶
翠嶺岧嶤帶白雲林間溪畔絶纎氛湏知樂志堂中坐¶
長日書聲到夕曛¶
　　　題劉梓人竹¶
滿林淇玉翠紛紛白日蒼苔夐絶塵好近五雲洲畔住¶
翛然閒作太平民¶
　　　酬友人寄酒¶
<pb:KR4e0090_WYG_088-40b>¶
洞庭春色出黄柑逺致何由共一懽感荷多情王刺史¶
獨慚彭澤未休官¶
　　　過習禮檢討家觀菊不遇留三絶句¶
　　習禮檢討家植菊過節始花而聞連日有逺客之¶
　　擾今旦客去余造焉則主人皆徃治職務惟兩童¶
　　子導引至花所黄紫二色爛然可觀獨坐久之作¶
　　三絶句留奉習禮宗璉時同居云¶
花開只在屋西頭常待㸔花散旅愁人事已閒天意好¶
<pb:KR4e0090_WYG_088-41a>¶
無邉晴景屬清秋¶
短短垣墻不作籬傍簷背日故開遲好花正不論先後¶
無事頻來坐少時¶
昔者柴桑早去官悠然把菊對南山若縁五斗能留住¶
也到花時未得閒¶
　　　鄒侍講以詩問錢檢討索菊而僕以詩并騎邀¶
　　　之(二首/)¶
一室閒居俗慮清題詩問菊見高情何如觧帶花間坐¶
<pb:KR4e0090_WYG_088-41b>¶
莫負秋晴送馬迎¶
隣菊初花粲可觀花前棋局足盤桓尋常無事宜來數¶
即過城東來却難(時鄒将遷居東城/)¶
　　　習禮惠菊以詩謝之并邀同賞(二首/)¶
蕭散高情絶世稀秋清分送菊花枝清香正色明忩下¶
自與幽人晚嵗宜¶
一旦秋芳粲滿家黄金耀日十三葩何妨拂袂來同㸔¶
門外青帘酒可賖¶
<pb:KR4e0090_WYG_088-42a>¶
　　　子啓學士見過僕適他出不遇奉簡(三首之/一首)¶
病來愁坐愁無那强為尋醫蹔起行寄謝玉堂曽學士¶
髙軒相過不相迎¶
　　　子啓見和再用韻奉簡(三首之一首/)¶
東里何如西墅清廣庭深巷足閒行近栽楊栁髙於屋¶
况復新來少送迎¶
　　　習禮見和用韻奉酬并簡宗璉(六首之二首/)¶
愛君濯濯儒林秀每日趨朝得共行隣舍不嫌來徃數¶
<pb:KR4e0090_WYG_088-42b>¶
蹔時相送復相迎¶
試問秋曹張主事公庭幾日未曽行尋常飽飯焚香坐¶
客至何因簡送迎¶
　　　題竹送族孫繼赴温縣教諭(二首/)¶
吾家前代三登仕今喜孫枝有鳯毛但保嵗寒氷雪操¶
㑹㸔青歩綵雲髙¶
一官典教河南去持贈東風碧玉枝正好盛年崇徳業¶
日吟衛武切嗟詩¶
<pb:KR4e0090_WYG_088-43a>¶
　　　題菜(有序/)¶
　　天下蒼生不可一日有此色士大夫不可一日無¶
　　此味此宋人語也覽物忖心聊題短句¶
濫食大官三十載濟人饉嵗一毫無園畦過雨青青茂¶
但愛時和似畫圖¶
　　　題竹寄劉郁武¶
不見劉伶三十載白沙翠竹有餘清幾時鵞鼻峰頭去¶
共酌流霞㸔晩晴¶
<pb:KR4e0090_WYG_088-43b>¶
　¶
　¶
　¶
　¶
　¶
　¶
　¶
　東里續集巻六十¶
